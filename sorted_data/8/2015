<reviewer_mark>
8
<review>
"Breakout" jest znakomitym pokazem kina europejskiego. Udowadnia, że nie tylko amerykanie potrafią zrobić dobry film dla młodzieży, który swoim scenariuszem przyciągnie widza. 
 
Mike EschmannMike Eschmann ukazuje kulturę hip-hop w dużym mieście. Zagłębia się niemal w intymne życie nastolatka, które w dzisiejszych czasach nie jest łatwe. Film ukazuje nieodłączny element młodzieżowej kultury, hip-hopu - breakdance (jak to powiedział Andrzej L. "Taniec na głowie, jakby ktoś nie wiedział"). 
 
Film zaangażował do wspólnej pracy wiele znakomitości świata rozrywki w tym nie tylko kina. U boku prześlicznej Melanie WinigerMelanie Winiger wystąpili znakomici tancerze breakdance, jak i gwiazda szwajcarskiej sceny hip-hop Stress, który poza rolą w filmie przyczynił się do tworzenia ścieżki dźwiękowej, która znakomicie oddaje klimat filmu. 
 
Sam film przedstawia fragment z życia młodego i buntowniczego breakdancera Nia (Nils AlthausNils Althaus), który ceni sobie nad życie przyjaciół. Pewnego wieczora na dyskotece dochodzi do kłótni między nim, a Spirit'em (Stress), która owocuje bójką, w której ciężko pobity zostaje przyjaciel Nii- Pulpo (Bardo EicherBardo Eicher). Sam Nia trafia do ośrodka dla młodocianych przestępców. Jak się później okazuje Pulpo został sparaliżowany. Świadomość tego, że nigdy nie oderwie się od wózka inwalidzkiego sprawia, iż targnął się on na swoje życie. Poirytowany Nia chce się zemścić na Spiricie. Planuje ucieczkę, w której pomagają mu koledzy z ośrodka. We wszystko plącze się młoda i piękna doktor resocjalizacji Nicole (Melanie Winiger), której udaje się nawiązać bliskie kontakty z Nią. Wreszcie Nia pozorując porwanie Nicole, pod groźbą jej zabicia ucieka z ośrodka. Odnajduje Spirita na breakdance'owym battle o tytuł "King of The Streetz". Dochodzi do konfrontacji. 
 
W filmie znajdziemy kilka bardzo dobrych scen z treningów jak i z 'walk' breakdance'owych. Znakomite ujęcia połączone z klimatyczną muzyką sprawiają, że film się podoba. Szczególnie ceniony wśród znawców sztuki, oraz praktykujących breakdance. 
 
Osobiście film uważam za trafiony. Znakomicie oddaje kulturowe życie nastolatków, tak często odepchniętych przez 'ułożone' społeczeństwo. Muzyka, efektowny taniec jak i piękna Melanie Winiger sprawiają, że chce się oglądać. 
 
Polecam wszystkim zafascynowanych breakdance, oraz tym, którzy nie mają o tym pojęcia - aby przekonali się, że życie niektórych nie jest łatwe. 
