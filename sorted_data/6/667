<reviewer_mark>
6
<review>
Wszystkie dotychczasowe "Step upy" miały kilka niezaprzeczalnych zalet. Nie tylko dostarczały świetnej choreografii, dobrej muzyki i pięknych bohaterów, ale też zaszczepiały pasję do tańca, a do tego uczyły braterstwa i napawały optymizmem, że po marzenia – niezależnie od przeszkód – warto sięgać. Pod tymi względami piąta część serii może przybić im piątkę. 
 
     Ryan Guzman   Summit Entertainment        David Shreibman,  Luis Rosado,  Chadd Smith,  Facundo Lombard,  Christopher Scott,  Adam G. Sevani,  Martín Lombard,  Briana Evigan,  Parris Goebel,  Ryan Guzman,  Cyrus Spencer   Summit Entertainment        Briana Evigan   Summit Entertainment   

Znany ze "Step Up 4 Revolution" Sean (Ryan Guzman) zostaje opuszczony przez swój zespół – zmęczeni nieudanymi castingami i klepaniem biedy członkowie Ekipy postanowili w końcu przyznać się do porażki i wrócić do rodzinnego miasta. Sean jednak nie zamierza się poddawać i zostaje w Los Angeles. Kiedy dowiaduje się o konkursie tanecznym w Las Vegas, którego wygrana gwarantuje kontrakt – a tym samym pieniądze – na trzy lata, zaczyna kompletować nową drużynę. Fanów poprzednich części ucieszy fakt, że w jego nowym zespole znajdą się bohaterowie poprzednich części – między innymi Moose (Adam G. Sevani), Vlad (Chadd Smith), Jenny Kido (Mari Koda), a nawet Andie (Briana Evigan) ze "Step up 2". Tym sposobem niemal wszyscy bohaterowie "Step upów" – oprócz Channinga Tatuma – są "In". 
  
Kwestii spójności i prawdopodobieństwa oglądanych wydarzeń w ogóle w tego typu filmach lepiej nie poruszać – scenariusz odgrywa tu drugo-, a nawet trzeciorzędną rolę. Poza tym, wszystkie absurdy fabularne zostają w "All In" całkowicie przyćmione przez szalone układy taneczne – kiedy bohaterowie zaczynają tańczyć, razem z nimi "wiruje cały świat". Zupełnie jak na dyskotece, tylko tańce są o wiele fajniejsze. Ale "All In" to nie tylko przyjemna rozrywka. Piąta część "Step up" porusza istotny temat dotykający wielu wkraczających w dorosłość dwudziestolatków. Liczne niepowodzenia i długotrwałe przestoje w zleceniach zmusiły starych bohaterów serii do łapania się nędznych zajęć zarobkowych. Jedni rozlewają kawę w kawiarniach, inni pracują w pizzeriach albo w telemarketingu – a przecież nie tak wyobrażali sobie swoje życie. Możliwość wzięcia udziału w konkursie dodaje im energii, którą każdego dnia wysysała z nich szara codzienność. W filmie kilkukrotnie toczą się rozmowy dotyczące wyboru między spokojną stabilizacją a niespokojnym rozwijaniem pasji – za każdym razem twórcy "All In" przekonują, że tylko jedna droga jest słuszna, nawet jeśli będzie czasem trzeba na niej "poprzerzucać trochę gówna". 
 
     Briana Evigan,  Ryan Guzman   Summit Entertainment   

Jeśli  staniecie przed decyzją – 2D czy 3D, polecam wersję trójwymiarową. Sama nie jestem entuzjastką tej technologii – wiele filmów mogłoby się bez niej obejść – ale w tym przypadku 3D zapewni jeszcze lepsze wrażenia, szczególnie że z ekranu kilka razy wyskoczą różne przedmioty. 
     
Warto dodać, że wśród wszystkich sympatycznych postaci "All In" zobaczymy Izabellę Miko. A może lepiej nie warto…