<reviewer_mark>
10
<review>
Plata Quemada jest filmem o miłości. 
To mocny i piękny film, z niezapomnianymi rolami Leonardo Sbaraglii i Eduardo Noriegii. Historia oparta na faktach . W 1965 roku Franco Brignone ( Nene) i Marcos Dorda ( filmowy Angel ) byli bohaterami właśnie tych wydarzeń. Zwani Los Mezillos, dwaj gangsterzy zginęli pod obstrzałem policyjnym, paląc uprzednio 7 milionów zrabowanych pieniędzy, co w odczuciu wielu miało rangę symboliczna. Ricardo Piglia napisał następnie książkę. 
Ale Plata Quemada zrobiona przez Pineyrę, nie jest żadnym dokumentem, jest przetworzoną przez niezwykłą wrażliwość reżysera i aktorów, piękną historią o miłości silniejszej niż śmierć. 
Ten, kto obejrzy ten film zobaczy, ze nie ma tu mowy o konflikcie ani przewadze. 
Warto przeżyć te 120 minut, jeśli szuka się w kinie prawdy o uczuciach i piękna kreacji. Bo film poza całą warstwą psychologiczną ( obaj aktorzy wczuwają się w role do granicy realności i są naprawdę niezwykli ) ma piękną, mocna i męska estetykę spotęgowana przez wspaniale zdjęcia Alfredo Mayo ( znany operator Almodovara). 
