<reviewer_mark>
10
<review>
W roku 1987 Arnold Schwarzenegger wystąpił w dwóch bardzo udanych produkcjach science fiction, które pomimo prostego scenariusza, chwytliwego tytułu oraz idealnie dobranej obsadzie aktorskiej odniosły bardzo duży, międzynarodowy sukces, stając się przy tym wzorem dla kolejnych produkcji z gatunku. 
 
Funkcjonariusz Ben Richards (Arnold Schwarzenegger) odmawia strzelania do niewinnych cywili. W wyniku tego zostaje skazany i trafia do więzienia o zaostrzonym rygorze. Tymczasem na antenie popularność zdobywa program ''Uciekinier'', którego bohaterami są ludzie ze złymi uczynkami na sumieniu. Ich zadanie jest proste - muszą uciekać przed zawodowymi mordercami, którzy za wszelką cenę chcą ich zabić, zdobywając przy tym uznanie żądnej krwi publiczności. Gospodarz programu o imieniu Damon chce, aby do gry dołączył właśnie Richards. 
 
     Arnold Schwarzenegger    
O filmie ''Uciekinier'' słyszał zapewne każdy. Jest to bowiem jeden ze ''złotych filmów'' ery VHS, która opanowała nasz kraj kilkanaście lat temu. Jego wizytówką jest nic innego jak prosty, lecz osobliwy scenariusz, który różni się od znanych nam wcześniej historii z gatunku science fiction. Krwiożercze potwory zostały zastąpione zawodowymi mordercami, których jedynym celem jest zabijanie. Nie mamy tu jednak byle jakich ofiar. Do walki stają największe wyrzutki społeczeństwa, które idą na pewną śmierć. Twórca programu nie wie jednak, jaką wojnę zaczyna. Naszym bohaterem zostaje bowiem Ben Richards, czyli policjant z prawdziwego zdarzenia.
     Sven-Ole Thorsen,  Mia Togo,  Arnold Schwarzenegger     

Fabuła filmu mówi wszystko. Po przeczytaniu jej opisu od razu wiemy, że szykuje się krwawa jatka, która będzie nas prześladować do końca życia. Film rozpoczyna się od widowiskowej ucieczki z więzienia, w wyniku której nasz bohater rozpoczyna nowe, pozbawione ciągłej pracy życie. Kolejne minuty filmu zostają zapełniane nieudanymi próbami zabójstwa naszego herosa oraz widowiskowymi morderstwami, które uświadamiają nam, do czego zdolny jest tytułowy uciekinier. 
     Richard Dawson,  Arnold Schwarzenegger     

Kreacje aktorskie stoją na wysokim poziomie. Arnold Schwarzenegger po raz kolejny pokazał, na co go stać. Idealnie odegrał postać żądnego krwi i zemsty człowieka. Pozostali aktorzy również podołali trudnemu zadaniu. Ich postacie są wyraziste i pozbawione sztuczności, która była istną zmorą w wielu produkcjach z gatunku science fiction.
''Uciekinier'' to bardzo udana produkcja, która charakteryzuje się prostym, lecz oryginalnym scenariuszem oraz wybornymi efektami specjalnymi. Film należy polecić każdemu fanowi dobrego, rasowego kina akcji.