<reviewer_mark>
7
<review>
"Sheena" to film przygodowy z 1984 roku. Jego reżyserem jest John Guillermin, twórca "King Konga" z 1976 roku. Tym razem wziął się za ekranizację komiksu o królowej dżungli. Tytułową bohaterkę zagrała Tanya Roberts, aktorka znaną szerszej publiczności z takich filmów jak "Władca zwierząt" czy "Zabójczy widok". U jej boku John Guillermin obsadził Teda Wassa ("Klątwa różowej pantery", "Bóg czy diabeł?") jako Vica Caseya. 
 
Fabuła przedstawia historię jasnowłosej dziewczyny, której rodzice zginęli pod gruzami walącej się jaskini. Ona sama została wychowana przez szamankę plemienia Zambouli. Pewnego razu jej przybrana matka zostaje wrobiona w morderstwo. Sheena wraz z pomocą zwierząt i nowo poznanego dziennikarza Vica chce pomścić szamankę. 
 
Historia opowiedziana w filmie nie jest skomplikowana. Mamy piękną kobietę z buszu i przystojnego dziennikarza. Łączy ich wspólny cel, uniewinnienie szamanki poprzez odkrycie spisku. Mimo tak prostej fabuły niektóre elementy są nielogiczne. Takim przykładem jest rysowanie okręgu na ziemi przez który zwierzęta nie mogą przejść. Tak jakby dzikie zwierzęta były udomowione. Innym przykładem jest zdolność telekinetyczna. Sheena łapie się za czoło i nagle przychodzi jakieś zwierzę. Film posiada też swoje zalety. Największą są zdjęcia safari. Innym plusem jest skąpo ubrana Tanya Roberts. Ale tu zadowolona będzie bardziej męska część widowni. Poza tym na uwagę zasługuje także muzyka. Richard Hartley spisał się bardzo dobrze. Melodia początkowa gdy Sheena jedzie na zebrze wspaniała. Ponadto została poprawnie wkomponowana w film. Dzięki temu widz łatwo rozpoznaje charakter danej sceny. Od razu wiadomo czy mamy do czynienia z fragmentem miłosnym czy zwiastującym nadchodzące niebezpieczeństwo. 
 
Sami aktorzy wypadają poprawnie. Między postaciami pierwszoplanowymi zauważalna jest chemia. W ich relacjach nie widać sztuczności. Tanya Roberts po dżungli porusza się swobodnie. Jest pewna siebie i to widać. To głównie ona przykuwa uwagę widza. Jedynie co ujmuje jej wiarygodności to włosy. Wyglądają tak jakby niedawno je umyto. Ale wychodząc z założenia, że Tanya ma cieszyć przede wszystkim męskie oko to taki mankament można pominąć. Ted Wass również trzyma poziom. Jako dziennikarz, który został wychowany w mieście, w dżungli jest nieporadny i zagubiony. Jedyne dzięki czemu sobie radzi w afrykańskim buszu to fascynacja Sheeną. 
 
Pomimo kilku niedociągnięć film ogląda się przyjemnie. Można zapomnieć o problemach życia codziennego i miło spędzić czas przed telewizorem. 
