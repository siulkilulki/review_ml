<reviewer_mark>
9
<review>
Film ten ujrzałem jak miałem bodajże 10 lat. Jak to bywa, nie wiedziałem, o co biega w tym filmie, więc było go ciężko zrozumieć. Kilka lat później znowu go puścili w telewizji. Oglądałem go o 23.00, ale zmęczony po całym dniu, przysypiałem. Kupiłem więc go za 20 zł na krążku DVD. Od razu stał się moim ulubionym filmem (dopóki nie trafiłem na "Predatora")... 
 
 Fabuła przedstawia się następująco: Danny O'Brien (Chuck Norris) przed trzema laty ujął psychopatycznego mordercę, Simona Moona (Jack O'Halloran), pseudonim "Strach". O'Briena okrzyknięto wówczas "Bohaterem", za ujarzmienie "Stracha". O'Brien umywał się od ksywki, gdyż uważał, że złapanie "Stracha" zawdzięczał szczęściu. Tymczasem potwór wraca, by terroryzować Los Angeles. O'Brien zaczyna poszukiwanie Moona, dla dobra ludzi i dla swojej reputacji, by godnie nazywać go "Bohaterem"... 
 
 Zapewne zorientowaliście się, kto gra rolę główną. Chuck Norris był wówczas bardzo popularny, więc i do tego filmu go zaproszono. Simona Moona zagrał tęgi aktor, Jack O'Halloran. Scenariusz został napisany przez Dennisa Shryacka, zaś film wyreżyserował William Tannen. Muzyką zajął się David Michael Frank, wyszła mu ona znakomicie! 
 
Świetna muzyka, w miarę dobre zdjęcia, oraz sama gra aktorów sprawia, iż film ogląda się bardzo przyjemnie. Muzyka daje nam niekiedy popalić, dzięki niej film w wielu momentach trzyma w napięciu. Zdjęcia też niczemu sobie, lecz w przypadku gdy się ściemni, postaci nie widać tak dokładnie. 
 
"Bohater i Strach" jest filmem akcji, w niektórych scenach może się zdawać, że to horror (szczególnie, jak oglądamy sami późną nocą), ale jest to film akcji. Norris w swoim stylu, przywala pięściami, kopie z półobrotu, a nawet rzuca wrogami (dosłownie). Jest to pierwszy film, w którym Chuck nie zmierza się z mistrzem sztuk walki, karabinami, pistoletami, miotaczami ognia czy też wietnamskimi żołnierzami. On tu się ma zmierzyć z tęgim psychopatą, którego jedyną bronią jest łamanie karków i dobicie postaci swoją masą. Co najlepsze, Norris wreszcie się kogoś boi, jest to ktoś, kogo nie da się powalić na ziemię z półobrotu ani zaszpanować swoimi tekstami... Polecam! 
