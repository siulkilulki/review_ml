<reviewer_mark>
8
<review>
Lars Von Trier to jeden z najciekawszych współczesnych reżyserów. W dodatku to mistrz prowokacji. "Manderlay" stanowi kontynuację "Dogville" – trylogii o Ameryce. Jest również podobnie skonstruowany. Ironiczny głos z offu narratora, przez cały czas kieruje nami, wyjaśnia, tłumaczy. Von Trier w ciekawy sposób syntetyzuje 3 sztuki: teatr (przestrzeń teatralna, brak dekoracji, otwartych przestrzeni, scenografia do minimum), literatura (wszechobecny, wszechwiedzący narrator) oraz film… Tylko co Von Trier bierze z filmu? Wydaje się, że najmniej. Ale skupienie się na postaciach, na grze aktorskiej, na emocjach, wcielanie się w postaci. To uwielbienie aktorstwa, przy minimalnym udziale innych części filmu jest znaczące i charakterystyczne dla Von Triera. Inne rzeczy nie przesłaniają nam tu rzeczy najważniejszych – samej tematyki filmu i relacji psychologicznych, jakie pojawiają się miedzy postaciami. 
 
"Manderlay" tak jak poprzednik budzi sprzeczne emocje. Tematyka jest podobna. W obu filmach chodzi o władzę i jej wpływ na ludzi. "Manderlay" jednak idzie dalej. Pokazuje wspólną zależność ludzi od władzy. Von Trier mówi, ewidentnie nawiązując do Fromma, że ludzie nie są równi. Co więcej, nie chcą tacy być. Von Trier sugestywnie i przekonująco pokazuje wydarzenia w "Lars von TrierManderlay". Paradoksalna jest sytuacja, w której dawni niewolnicy, którzy chcą powrócić do swojej tradycyjnej roli, chcą zatrzymać Grace siłą. Kto tak naprawdę tu rządzi? Jest to pewien schemat zależności i wcale nie ma tu czarno-białego podziału (dosłownie i w przenośni) na dobrych i złych. Występuje tu pewna relacja równowagi, która gdy zostanie zachwiana wywołuje niepokój i chaos. Relacja zależności miedzy Panami, a niewolnikami nie może być zachwiana. Grace dostaje kolejną bolesną lekcję Von Trier mocno nawiązuje do współczesnej Ameryki. W Iraku również nie powiodła się odgórna instalacja demokracji. 
 
W filmie rewelacyjnie i z wielkim wyczuciem zagrała Dallas Bryce Howard delikatną idealistkę, która przemienia się… Zaraz... Czy faktycznie się ta postać zmienia? Chyba jednak nie. Cały czas mamy przed sobą tą samą idealistyczną Grace, która momentami wpada w gniew, ale się nie zmienia. A więc reżyser popełnił błąd? Niekoniecznie. Von Trier próbuje powiedzieć, że nic się tak naprawdę w świecie, w ludziach nie zmienia. Brak przemiany Grace popiera tę tezę. Niewolnicy pozostają niewolnikami, gangsterzy gangsterami, a Grace pozostaje tą samą Grace, tylko bardziej sfrustrowaną. Znakomicie wcieliła się w tę postać Dallas Bryce Howard. Tą aktorkę czeka wielka kariera. 
 
Wszyscy tak naprawdę funkcjonują tutaj w układzie, który nie może być zburzony. Kiedy tak się jednak stanie, człowiek traci pewność egzystencji. Von Tri bezlitośnie obnaża nasze złudzenia, promowanie modnych demokratyzacji społeczeństw, wolności jako narzędzia do równouprawniania. Tymczasem to wszystko to tylko iluzja, rzeczywistość medialna, która nie ma nic wspólnego z rzeczywistością. Gdy wypuścisz kanarka, który urodził się w klatce, dajesz mu wolność, jednocześnie skazując na zagubienie i śmierć. Grace jest idealistką, ale jest też zdeterminowana,. Pod groźbą karabinów wprowadza demokrację. Z czasem musi dojść do wypaczeń. Grace musi nauczyć się, że świat nie jest czarno-biały. Ludzie to coś więcej niż spisane prawa deklaracji niepodległości. Najwyraźniej jedyna dostępna nam wolność, której pragniemy i którą możemy dostać to wybór miejsca i osoby, od której będziemy zależni. To być może jedynLars von Triera prawdziwa wolność dająca satysfakcję, nie prowadząca do pustki i samotności. Niektórzy z nas mogą też rządzić, ale istotą rządzenia zawsze pozostanie tyrania. Żyjemy w słodkim śnie – mówi przenikliwie Von Trier – śnie, w którym człowiek brzmi dumnie, w którym wszyscy jesteśmy wolni, równi i braterscy. Tylko czy naprawdę tak jest? Wystarczy się tylko trochę bliżej przyjrzeć, że wszystkie te idee egzystują jedynie w wymiarze wirtualnym, nie w realnym. Jesteśmy tam, gdzie jesteśmy nie dlatego, żeśmy wolni, lecz dlatego ze nie jesteśmy wolni. Życie jest snem, jakże niesamowitym, ale jednak snem, w którym śnimy swoje życie. Śnimy o wolnym szczęśliwym kanarku, który uciekł z klatki i był szczęśliwy… I tylko czasami jakiś nieznośny, okrutny reżyser jak Von Trier wytrąca nas z błogiego przekonania o naszej wyższości cywilizacyjnej, o naszych marzeniach, które nigdy się nie spełnią. A i owszem Von Trier jest prowokatorem, ale prowokuje do myślenia, roztrząsania ważnych pytań o nas samych. I to świadczy o jego wielkości. "Manderlay" tak jak poprzednie filmy, budzi emocje, budzi dyskusje. Ale tak ma właśnie być. Jego filmów się nie zapomina. Kino służy do zadawania niewygodnych pytań i wiecznego poszukiwania odpowiedzi na nie.