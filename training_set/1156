<reviewer_mark>
4
<review>
Zacznijmy od tego, iż jest to film na podstawie książki. I tu chciałbym zaznaczyć, że Rafał Kosik napisał arcydzieło dla młodzieży. Naprawdę, jego książkę czyta się z przyjemnością, jest wciągająca, przedstawia realia polskiej szkoły i codzienności wraz z dozą humoru i fantazji. A film na jej podstawie powstał by oddać w sposób wizualny tą historię. I – nie udało się. Wiktor Skrzynecki próbował, przysięgam, że chciał zrobić coś godnego z tym tytułem lecz był z góry skazany na porażkę, lub chociażby średni wynik. Niepodobna by zaspokoić wyobrażenia wszystkich fanów o lokacjach czy bohaterach, zwłaszcza z niskim budżetem – znakiem polskiej kinematografii. 
 
Zaczynając od początku – pierwsze oznaki iż ten film po prostu "nie może" otrzymujemy już w 5 minucie gdzie efekt specjalny (który miał być chlubą tej produkcji) pojawia się na ekranie. Wygląda nienaturalnie, odraża wręcz jakością wykonania - jest jak z polskiego filmu. To też jeden z głównych problemów – Felix, Net i Nika rzucają stereotypami naszych rodzimych sztuk. Na przykład aktorstwo – mimo iż obsada jest dobrze dobrana i wygląda "jako tako" nie daje rady pod względem gry. Maciej Stolarczyk gdy ma grać przerażonego – wygląda jak ktoś kto gra przerażonego. Patrząc na tą sytuację nie jestem w stanie uwierzyć w prawdziwość tej sytuacji. Czułem się jak kamerzysta. Wracając do efektów sądzę, że pewna amatorska produkcja zrobiła je lepiej. A to źle. 
 
Kolejną wadą jest to, że widz stara się uwierzyć w to, co się dzieje na ekranie. Czasami się to udaje, ale w większości scen oglądający czuje, że tam jest kamera, światła, tłum ludzi i reżyser, który swoją pantominą dają rady aktorom. 
 
Co jeszcze uderzyło mnie podczas seansu, to to, że mimo konsultacji Rafała Kosika film ma mnóstwo dziur fabularnych lub wpadek. Na przykład w sekwencji w przeszłości o tym, że bohaterowie znajdują się w niemieckiej bazie wojskowej świadczą jedynie flagi i podobizna Hitlera na ścianie. Nie przymierzając – słabo. Albo szkoła – służy zdawkowemu przedstawieniu postaci. Rosiczka – bezcelowa. Można by spierać się, że Butler daje bohaterom fiolkę z płynem przyspieszającym wzrost roślin. Ale po co im ona? Sadzą drzewo – nigdy później nie jest wspomniane. Pomaga im w ucieczce? Tylko dlatego, że pogoń była zbyt leniwa, żeby np. wyjść przez okno. 
 
Jednakże to nie tylko "śmieć śmiecia pogania". Są dobre momenty. Ale nie są warte wydania pieniędzy na pójście do kina. Jako miłośnik twórczości Kosika z pełnią świadomości odradzam ten film. Może kiedyś, jeśli będzie w koszyczku z tanimi produkcjami w hipermarkecie. Na razie – lepiej się zaopatrzyć w książki z serii. 
 
