<reviewer_mark>
5
<review>
"High School Musical" cieszy się tak złą sławą, że niektórzy życzą sobie niedoli, by tylko nie oglądać kolejnych części. Jednak zawsze musi powstać coś, co jest dla nastolatków i nie nadaje się do "normalnego" oglądania. Dziwne, że za coś takiego wzięła się wytwórnia Walta Disneya… 
 
Miłość Troya Boltona i Gabrielli Montez była prawie niemożliwa, ale przetrwała, bo to przecież miłość… Losy bohaterów przypominają historię Romea i Julii, ale niestety, w najgorszej z możliwych odsłon, bo "High School Musical" jest nieudolną podróbą klasyki Shakespeare'a. Oczywiście nie obejdzie się bez blond-wroga, co na Disney Channel jest już codziennością. Ale szczerze mówiąc, ze wszystkich bohaterów tego filmu Sharpay jest i tak najlepszą postacią. I co z tego, że sztuczna, plastikowa i wredna, skoro na tle najgorszej pary w historii romantycznych musicali, gra najlepiej. 
 
"High School Musical 2", podobnie jak część pierwsza i trzecia, to film przesłodzony, nierealistyczny. Oczywiście, filmy nie muszą być bardzo realistyczne i poważne, ale tutaj jest aż niemiło. Sceny, w których Sharpay opala się z koleżankami na różowych leżakach, tańczy jako księżniczka z Hawai czy też ćwiczy do swojego różowego występu, są po prostu przesłodzone; na szczęście ratuje je muzyka, która akurat w tychże scenach jest w miarę dobra (lecz jeszcze nie bardzo dobra). Awans Troya, bajeczny ośrodek, Fulton jako służący Sharpay… To wszystko w rzeczywistym świecie jest nieprawdopodobne, tak więc "High School Musical 2" pobudzając w dzieciach wiarę, że świat jest piękny, a marzenia są na wyciągnięcie ręki, robi im krzywdę. 
 
W filmach i serialach Disney Channel, jak również w "High School Musicalach" gra aktorów jest kiepska. Zadziwiające jest także to, że wszyscy odkrywają w sobie talent muzyczny) - Miley Cyrus zarabia krocie na muzyce, Demi Lovato już ma dwa albumy, a Selena Gomez właśnie promuje swój debiutancki krążek. "High School Musical" odkrył takie talenty i beztalencia jak Zac Efron, Vanessa Hudgens czy Corbin Bleu… Na szczęście ten marny poziom ratuje Ashley Tisdale, która dobrze gra, a jeszcze lepiej śpiewa. 
 
Ścieżka dźwiękowa w "HSM 2" jest bardzo różnorodna – począwszy od słodkiego popu w stylu "Fabulous" czy "Humu…coś tam", przez niby piękne ballady o miłości jak "You Are the Music in Me", aż do wspólnych piosenek jak "What Time Is It" czy "All for One". No i cóż, młodzieżowy pop nigdy nie cieszył się uznaniem szerszego grona odbiorców, ale w takich filmach pop wpadający w ucho, w połączeniu z dance i rockiem to nieodłączny element fabuły. Jak już pisałem, najlepsze piosenki należą do Ashley Tisdale. 
 
"High School Musical 2" to jak do tej pory chyba najlepsza z trzech części serii Disneya, choć i tak jest to film zbyt słodki i dziecinny, by go dodać do ulubionych. Polecam tylko fanom słodkiego duetu Zaca i Vanessy, musicali bez głębszych treści i dziewczynkom w wieku 8-13 lat. 
 
