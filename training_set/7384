<reviewer_mark>
9
<review>
Film rozpoczyna się wypowiedziami żołnierzy na temat sensu ich pobytu i walki w Iraku. 
Jeden z nich mówi: „Jestem tu po to, żeby… nie, właściwie, to nie wiem po co tu jestem…” 
Jego słowa doskonale oddają bezcelowość owego konfliktu i walczących ze sobą stron. 
 
 
Tytułowa Haditha to miasto, w którym Amerykanie stacjonują już od 2003 roku. 
W obrębie tego miasta żołnierze nieustannie walczą z partyzanckimi działaniami, które mają na celu wygnanie wroga i odbicie kraju z rąk innowierców. 
 
 
Nick Bloomfield reżyser projektu w wiarygodny i poruszający sposób pokazuje nam chorą rzeczywistość, fanatyzm religijny i mieszanie się Amerykanów w sprawy innych narodów pod pretekstem zaprowadzenia pokoju i równości. 
Twórca filmu nie popiera żadnej ze stron. Przedstawia obiektywny obraz konfliktu, w którym giną zarówno zwykli mieszkańcy Hadithy, żołnierze ze Stanów, jak i bojownicy Al-Kaidy. 
 
 
Film dokładnie przedstawia osobiste odczucia, problemy i relacje obu stron, żal i poczucie winy ze strony żołnierzy i bojowników. 
Z jednej strony doskonale wyszkolonych wojskowych, którzy działają niczym ,maszyny z rozkazu wyższych stanowiskiem dowódców. Z drugiej, bojowników Al-Kaidy, którzy walczą o wolność i lepsze życie dla siebie i swoich bliskich. Pokazuje też dylemat zwykłej ludności cywilnej, która wie o bombie podłożonej na ulicy, ale jeśli powie o niej Amerykanom, zostanie zabita przez partyzantkę. Jeśli będzie milczeć, wojsko oskarży ją o współpracę z terrorystami. 
 
 
W tej bitwie nie ma zwycięzców… 
Zarówno członkowie Al-Kaidy jak i żołnierze do końca życia będą żałować swoich czynów, a zbrodnie których dokonali, będą powracać każdej nocy podczas niespokojnego snu, w którym to powtarzać się będą owe zdarzenia, śmierć, ból, krzyk i krew. Aż po kres ich życia. 
Nie mówiąc już o zwykłej ludności, która cierpi za swoją niewinność, strata najbliższych to najgorsza cena, jaką musieli zapłacić w tym konflikcie. 
 
 
W filmie zawarte są autentyczne wypowiedzi G.Busha, który w fanatyczny, sprzeczny i ironiczny sposób zapewnia cały świat, że ,,walczy o pokój". 
 
 
,,Bitwa o Irak” w niezwykły a zarazem prosty sposób pozwala widzowi zrozumieć, bezcelową walkę w imię złudnych ideałów. 
Bitwę, w której bez względu na wynik każdy coś traci…… 
