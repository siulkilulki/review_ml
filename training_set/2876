<reviewer_mark>
6
<review>
Po wielkich sukcesach filmów z serii "Rambo" w Hollywood postanowiono znaleźć im konkurencję, która mogłaby przynieść podobne zyski. Sylvester Stallone był wtedy największą gwiazdą kina rozrywkowego, więc uznano, że jego rywalem może zostać tylko Arnold Schwarzenegger, który właśnie wybił się serią filmów o Conanie oraz pierwszym "Terminatorem" Jamesa Camerona. Historia opowiadająca o Johnie Matriksie (byłym komandosie) została wymyślona nawet na podobieństwo Rambo. Ale niestety jest to w moich oczach tylko marna podróbka i tragicznie wykonany skok na kasę przez producentów. 
    
Nie lubię przynudzać długimi recenzjami, więc krótko powiem, że film posiada tylko dwa plusy: Arnolda Schwarzeneggera w roli głównej i to, że przez 90 minut miałem z czego się pośmiać; reszta jest koszmarna. Film jest nie tylko kompletnie wyzbyty realizmu, ale także głupi i komiczny (szczególnie dialogi Arnolda i jego byłego dowódcy). Już sam początek sprawił, że uśmiech nie znikał mi z twarzy (generał poprosił swoich dwóch ludzi, aby ci obstawili teren w okół domu, a ci zostają po chwili zabici przez jakiegoś klienta ukrytego w krzaku, kilka metrów dalej). Ale później jest jeszcze gorzej. Film opiera się na tym, iż porwano córkę Matriksa, a ten ma tylko 11 godzin, aby ją odnaleźć i uwolnić z rąk terrorystów. I w tym momencie mamy do czynienia z częściowym sequelem "Terminatora". Główny bohater nie je, nie pije, nie sypia, nawet się nie poci, a mimo to jest najsilniejszym człowiekiem na ziemi, potrafi wyrwać z ziemi i rzucać budkami telefonicznymi, bić się na raz z 9 policjantami, wyrywać fotele z samochodu (jedną ręką) i posiada barierę, która odbija od niego wszystkie pociski (strzelane nawet z 15 metrów). W filmach o Rambo, lub "Szklanych pułapkach" chociaż próbowano urealniać historię (co jest trudne w tym gatunku filmowym, ale jakoś się udawało), lub jakoś tłumaczyć sceny tzw. bajkowe. Tutaj Schwarzenegger biegnie obładowany w bronie i amunicje obok 20 ludzi, a tamci tylko podają od jego kul z karabinami wycelowanymi w chmury. Do finałowej akcji myślałem, że to tylko denna bajeczka, ale po niej rozbolał mnie brzuch ze śmiechu - film był po prostu beznadziejny. 
   
Nawet postacie z tego "dzieła" mnie bawiły. Dziewczyna, która pomaga Matrixowi w odzyskaniu córki, to kompletna debilka z idiotycznymi dialogami, która została fatalnie zagrana. Były dowódca oddziału bohatera to marna podróbka pułkownika z "Rambo" (a jego teksty... ubaw po pachy), zaś największą szopkę odstawia główny czarny charakter - Benett, który bawi nie tylko tekstami i zachowaniem, ale także wyglądem (z tym wąsem i ubraniem chciał chyba się upodobnić do Freddy'ego Mercury'ego). Wiem, że dla nielicznych to klasyka kina akcji, a niektóre z tekstów głównego bohatera stały się legendarne (dla mnie każdy z nich był tandetny i komiczny), jednak dla mnie "Komando" to jeden z najgorszych filmów w dorobku Schwarzeneggera, którego widziałem już trzeci raz w telewizji i nadal nie mogę zrozumieć, jak Arni mógł w czymś takim zagrać. Choćbyś był fanem Arnolda lub kina akcji z lat osiemdziesiątych, nie polecam, chyba że chcesz mieć z czegoś się pośmiać.