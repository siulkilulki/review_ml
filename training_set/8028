<reviewer_mark>
10
<review>
Po wspaniałym biograficznym filmie IrisIris (2001) reżyserii Richard Eyre, w którym główną rolę zagrała Judi DenchJudi Dench, mamy przyjemność oglądać po raz drugi ich owocną współpracę. 
 
Tym razem obserwujemy Judi z Cate BlanchettCate Blanchett w dramacie "Notatki o skandalu". 
Akcja rozgrywa się w środowisku szkolnym. Barbara Covett (Judi Dench) to starsza, powoli odchodząca na emeryturę nauczycielka historii. Jest znienawidzona przez uczniów za swą surowość, jednak budzi respekt. Poza szkołą wiedzie życie pustelnicze. Nie ma rodziny ani przyjaciół. Jej główmym zajęciem, poza uczeniem w szkole, jest pisanie pamietnika. Z pozoru to oziębła osoba o sercu z kamienia, jednak pod grubą skorupą kryje się samotna i wrażliwa kobieta szukająca przyjaźni oraz akceptacji. Nadarza się ku temu świetna okazja, gdy  w szkole pojawia sie nowa nauczycielka plastyki - Sheba Hart (Cate Blanchett). Dziewczyna wydaje się idealną kandydatką na bratnią duszę, której Barbara szuka od dawna. Kiedy jednak przypadkiem odkrywa, że młodsza koleżanka ma romans  z uczniem, sytuacja diametralnie sie zmienia... Wówczas zaczyna się gra. 
 
"Notatki o skandalu" to niewatpliwie trudny film. Reżyser wnika w głąb umysłów obydwu bohaterek, ukazując ich ciężkie życie. Zarówno jedna, jak i druga mają ze sobą wiele wspólnego. Odepchcnięte przez innych na drugi plan heroicznie poszukują miłości i przyjaźni. 
 
Niewątpliwe w tej "przyjaźni" prym wiedzie Barbara. To ona prowadzi grę. Manipuluje Shelby, która zrobi wszystko, aby prawda nie ujrzała światła dziennego. 
Głównym i największym plusem tego film jest oczywiście aktorstwo. Kto wie, czy inne aktorki zagrałyby równie genialnie. Judi i Cate wprowadziły ogromny dramatyzm. Urzekają widza swoim zagubieniem, wrażliwościa i zmysłowością. 
 
Zaraz po nich na brawa zasługuje scenariusz. Świetne i dynamiczne dialogi aktorek, cięte riposty oraz delikatna narracja Barbary nie pozwalają widzowi odejść od ekranu. 
Wspaniały dramat przeplatający się z thrillerem (szczególnie w końcówce). Pozostaje w pamięci, godny polecenia. 
