<reviewer_mark>
8
<review>
Joe Carnahan stanął przed trudnym zadaniem przeniesienia na ekrany kin niezwykle popularnego w latach 80 serialu "Drużyna A". W wielu przypadkach remaki kończą się jedynie finansową klęską i złością fanów, którzy nie potrafią pogodzić się ze zbrukaniem dobrego imienia ich ulubionych bohaterów. Nie tym razem. Reżyser postanowił wziąć sobie do serca słowa jednego z głównych bohaterów, Johna ''Hannibala'' Smitha, który zwykł mówić, że dobry plan jest podstawą sukcesu. I Joe Carnahan ten plan miał. 
 
 Uniknięcie porównań to nadrzędny cel dla każdego twórcy, dlatego wyreżyserował film, którym przedstawiona historia jest prequelem w stosunku do zdarzeń przedstawionych w serialu. W ten sposób mógł stworzyć osobną historię, nie czerpiącą zbyt wiele z telewizyjnego pierwowzoru. Biada jednak temu, kto w "Drużyna Buddiego (2006)Drużynie ADrużyna Buddiego (2006)" chce odnaleźć głębsze przesłanie lub choćby elementy morału. Głównymi bohaterami wciąż pozostaje czterech wojskowych, weteranów wojny w Wietnamie, którzy pozornie nie mają ze sobą wiele wspólnego. Pułkownik John ''Haniball'' Smith, przyszły lider, genialny strateg i miłośnik cygar; porucznik Temprerton ''Face'' Peck, niepoprawny kobieciarz, kapitan Murdock, niezrównoważony psychicznie pilot oraz sierżant B.A. Baracus, siła i mięśnie grupy.              
 
Drużyna Buddiego (2006)Carnahan, który także był współtwórcą scenariusza, podzielił swój film na trzy główne sekwencje. W pierwszej z nich nie tylko my poznajemy bohaterów, ale także oni poznają siebie nawzajem podczas przypadkowej misji w Meksyku. Razem stworzą drużynę, która będzie w stanie rozwiązać każdy problem, z jakim będzie zmagać się armia. Druga sekwencja rozpoczyna się 8 lat po przedstawionych wcześniej wydarzeniach. Jest to kluczowy moment dla dalszego przebiegu fabuły. Feralna misja odbicia matryc menniczych pod koniec wojny w Wietnamie zakończona śmiercią generała wojsk amerykańskich powoduje, że bohaterowie po nieudanej akcji zostaną niesłusznie oskarżeni o pomoc terrorystom, zdegradowani oraz osadzeni w różnych placówkach więziennych. Trzecia to już ucieczka z więzienia i walka o odzyskanie dobrego imienia. 
 
Reżyser od pierwszej sceny stawia na bezkompromisową akcję, której kresem stają się napisy końcowe. Widz z każdej strony bombardowany jest strzelaninami, pościgami, ucieczkami oraz wieloma twistami fabularnymi. Niby pomysł niczym nie różni się od typowego kina sensacyjnego, jednak w wykonaniu Carnahana zyskuje pewną świeżość. Wszystko zostaje doskonale wyważone. Bardzo dobrze wypadają ujęcia pościgów, nagrane są odpowiednią dynamiką. Na szczęście operator uniknął syndromu trzęsącej kamery, dzięki czemu obraz nie rozmywa się i w spokoju można obserwować dalszy ciąg. Sceny akcji nie tłamszą jednak partii dialogowych. Te tworzą równoważną część filmu, rozpisane są z dowcipem, nie męczą moralizatorstwem czy szablonowością. Pomagają w tym świetne gagi komediowe, do których należy jednak podejść z odpowiednim dystansem, gdyż humor oraz pomysły preferowane przez scenarzystów są niesamowicie szalone i absurdalne. Królem absurdu staje się Sharlto Copley (odgrywający postać Murdocka, a przy tym praktycznie debiutant na wielkim ekranie), którego żarty i krótkie riposty odegrane zostają w sposób zupełnie naturalny, z lekkim zagubieniem w oczach, idealnie oddając umysł osoby niezrównoważonej. A każde jego pojawienie się na ekranie zwiastuje, że już za chwilę nasze usta rozciągną się w szerokim uśmiechu. 
 
Należy pochwalić Carnahana za dobór aktorów. Każdy z nich bez problemów wpasował się w przeznaczoną mu rolę. Najciekawiej na tym tle wypada Quinton ''Rampage'' Jackson, który wciela się w postać B.A. Baracusa. Nie jest on bowiem profesjonalnym aktorem, a zawodnikiem występującym z sukcesami w MMA. Scenarzyści nieco rozbudowali jego rolę względem serialu. Jackson nie tylko idealnie wpisuje się w konwencję osiłka, preferującego rozwiązania siłowe, który pod wpływem pobytu w więzieniu przeżywa duchową przemianę i nie chce już więcej zabijać. Kolorytu dodaje jego relacja z Murdockiem, przez którego odczuwa paniczny lęk przed lataniem (puszczenie oka w kierunku fanów serialu). Całość wypada przekomicznie. Bradley Cooper (''Face'' Peck) przyzwyczaił już do odgrywania postaci amanta z błyskiem w oku i tym razem również przyszło mu to z niezwykłą łatwością. Czaruje dowcipem, stylem i charakterystyczną dla wszystkich odgrywanych przez niego postaci bezczelną pewnością siebie. Pieczę nad nimi trzyma Liam Neeson (Hannibal Smith). Najstarszy i najbardziej doświadczony aktor, który w tej kreacji postawił na minimalizm gestów, mimiki. Z szelmowskim uśmiechem, popalając kubańskie cygaro, nakreśla kolejne nieprawdopodobne do wykonania plany. Największym wygranym tego filmu jest jednak Patrick Wilson odgrywający drugoplanową postać skorumpowanego agenta CIA Lyncha. Jego bohater jest chodzącą sprzecznością. Poważny tajny pracownik jednej z rządowych organizacji, o charakterze rozkapryszonego dzieciaka, który wszystko traktuje jak grę komputerową i zabawę. Jednak wypada on na tyle przekonująco, że widz jest w stanie uwierzyć w każde wypowiadane przez niego słowo, każdy gest. 
 
Joe CarnahanCarnahan udowodnił, że przy odrobinie zaangażowania i własnego pomysłu można udanie przenieść serial na ekrany filmowe. "Drużyna A (2010)Drużyna A" to bardzo dobre wakacyjne kino rozrywkowe, którego autor nie starał się imitować serialu, wybrał z niego jedynie smaczki, przypadające do gustu starym fanom, a przy tym stworzył pełnoprawną historię, której finał doprowadza nas do faktu zastanego w pierwszych odcinkach telewizyjnego hitu, ukazując, jak grupa świetnych żołnierzy, weteranów wojennych stała się najemnikami wyjętymi spod prawa. 
