<reviewer_mark>
5
<review>
Seria ''Szybcy i wściekli'' na zawsze zmieniła oblicze kina samochodowego. Widowiskowe pościgi, szybka dynamiczna akcja oraz piękne sportowe wozy. Niemiecka kinematografia czerpie garściami z amerykańskiego kina. Nic więc dziwnego, że film ''Bez limitu'' wzbudził aż tak duże zainteresowanie. 
 
Bohaterem filmu jest pewien policjant, który tropi gang uczestniczący w nielegalnych wyścigach samochodowych. Gdy zawala sprawę, postanawia na własną rękę wytropić przestępców... 
 
Opisywany przeze mnie film jest sprawnym polączeniem kina akcji oraz śmiesznej, ciekawej komedii. Czasem trudno jest zorientować się z jakim filmem mamy do czynienia. Wyróżniamy tutaj komizm postaci oraz sytuacji. Do łez potrafi rozbawić sama postać głównego bohatera. Nie 
wspominając o jego ekranowych, niekiedy absurdalnych poczynaniach.  
 
Film nie zawodzi także pod kątem fabularnym. Jest ciekawym widowiskiem, które stara się jak najwierniej odwzorować amerykański pierwowzór. Zabrakło tylko kilku dramatycznych wątków i niespodziewanych zwrotów akcji.  
 
Sporo do życzenia pozostawiają natomiast słabo nakręcone rajdy. Nie są one ani efektowne, ani interesujące. 
 
Aktorsko film wypadł fatalnie. Aktorzy nie stanęli na wysokości zadania. Są bezpłciowi i grają bez okazywania żadnych uczuć. 
 
''Bez limitu'' to średni film, który powinien figurować jako parodia amerykańskiego cyklu. Nie polecam nikomu.