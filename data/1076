<reviewer_mark>
9
<review>
"Donnie Darko" to bardzo nietypowe widowisko. Zawikłana fabuła, znakomite aktorstwo i efekty specjalne czynią je pozycją obowiązkową dla każdego kinomana, a zakończenie filmu można interpretować na wiele sposobów. 
 
     Drew Barrymore,  Jake Gyllenhaal    
"Donnie Darko" to film łamiący stereotypy. Obraz ten jest jednocześnie sci-fi, thrillerem, komedią, dramatem, filmem obyczajowym, psychologicznym i poruszającym tematykę podróży w czasie. Wiele zawiłych i niezrozumiałych momentów nie są wadą, a zaletą widowiska, ponieważ dzięki nim można je interpretować na wiele sposobów. Obraz Richarda Kelly'ego pozytywnie mnie zaskoczył. 
 
     Mary McDonnell,  Holmes Osborne    
Pierwszą postacią jaką poznajemy jest tytułowy Donnie. Ma on zaburzenia osobowości, cierpi na koszmary i jest uważany za dziwnego. Widz stopniowo poznaje tą postać i może zauważyć specyficzną mimikę twarzy, jaką zastosował odtwórca tej roli – Jake Gyllenhaal. Osoba ta ma dobre i złe strony. Często pokazuje te drugie, aczkolwiek uchodzi mu to na sucho – bezstresowe wychowanie. Oprócz Donniego Poznajemy Franka. Jest to jedna z najbardziej przerażających postaci w historii kina. James Duval bardzo się wysilił i wykreował mroczną postać, która bardzo ciekawi, a zarazem trzyma widza w napięciu. Warto też podkreślić pracę April Ferry, dzięki której kostium tego bohatera (albo raczej antybohatera) jest tak niesamowity. 
 
     James Duval             
Również aktorzy drugoplanowi bardzo dobrze zagrali. Najbardziej wyróżnia się spośród nich Patrick Swayze - w tym filmie Jim Cunnigham czyli popularny facet prowadzący programy telewizyjne na temat strachu skrycie będący pedofilem. Nie wolno mi zapomnieć o kobietach, a mianowicie Jenie Malone i Drew Barrymore. Ich rola nie jest może bardzo ważna, ale bez nich fabuła mogłaby nie trzymać się kupy. No i oczywiście Babcia Śmierć - Patience Cleveland. Jej kreacja szczególnie zapada w pamięci. W końcu każda istota umiera samotnie... 
 
     Drew Barrymore    
A jeżeli o fabułę chodzi to jest ona znakomita i – jak wspomniałem na początku – można ją interpretować na wiele sposobów. Jest ona jednocześnie bardzo nietypowa. Chociaż można narzekać, że obraz zżyna z innych filmów o podróżach w czasie i powieści Lewisa Carrolla to nasuwa się jedno pytanie – po co? Historia jest bardzo oryginalna po prostu wykorzystuje sprawdzone motywy i pokazuje je w sposób jakiego jeszcze nie było. 
 
     Jake Gyllenhaal    
Film jest znakomity również od strony audiowizualnej. Efekty specjalne, muzyka, scenografia, kostiumy... To wszystko jest na najwyższym poziomie. Dlatego uważam, że "Donnie Darko" nie zawiedzie niemal żadnego widza. Każdy znajdzie w nim coś innego, co innego zauważy, a przez to inaczej go zrozumie. 