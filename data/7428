<reviewer_mark>
8
<review>
Curtis Hanson reżyser tak uznanych filmów jak "Tajemnice Los Angeles" i "8 Mila" tym razem zaprasza widzów do zapoznania się z tytułem  "Lucky You - Pokerowy blef".  
 Film opowiada historię Hucka, pokerzysty i nałogowego hazardzisty w jednym. Poznaje on uroczą Billie, piosenkarkę, która szuka pracy w stolicy hazardu. W tym samym czasie na mistrzostwa świata w pokera przyjeżdża ojciec Hucka. Również zapalony gracz, mający jednak więcej doświadczenia i rozumu niż jego syn. 
Tyle tytułem krótkiego wstępu. Historia nie wydaje się nazbyt skomplikowana, jednak nie powinno oceniać się książki po okładce lub też, jak kto woli, filmu po plakacie. 

     Robert Duvall,  Eric Bana    
 Kontynuując, czasem mawia się, że ktoś ma asa w rękawie. Pan Hanson z Nevady wykłada aż dwa, i oba wykorzystuje w stu procentach.  Robert Duvall i Eric Bana ,bo o nich oczywiście mowa, swoją grą bardzo dobrze oddają relacje na linii ojciec-syn. Ich karciane rozgrywki hipnotyzują widza, a rywalizacja pomiędzy mężczyznami systematycznie, choć w nietypowy sposób nabiera rozpędu. Kolejną gwiazdą w tej produkcji jest Drew Barrymore. Rudowłosa aktorka sprawnie wcieliła się odgrywaną przez siebie Billie. Jednak jej relacja z Huckiem (Eric Bana) nie jest aż tak wyrazista. Momentami wydaje się nawet sztuczna. Ciekawostką jest to, że na drugim i trzecim planie możemy odnaleźć gwiazdy światowego formatu pokerowej i filmowej sceny. Swój epizod ma Robert Downey Jr. ,a do pokerowego stołu zasiedli m.in. Johnny Chan oraz John Hennigan - uznani profesjonalni pokerzyści.  
 
 Sam poker został ukazany od podszewki i na wszystkie sposoby. Ryzyko w filmie odgrywa szczególną rolę. Postacie zakładają się ciągle i o wszystko. Dokładnie tak jak przystało na Las Vegas, dzięki czemu produkcja jest ciekawsza oraz bardziej nieprzewidywalna. To ostatnie akurat nie może dziwić. Scenariusz wraz z reżyserem stworzył Eric Roth ("Forrest Gump", "Monachium", "Ciekawy przypadek Benjamina Buttona"). Również nawiązanie przez tych dwóch panów do WSOP z 2003 roku sprawia, że dla fanów pokera jest to tytuł obowiązkowy. 
 
Reasumując, film Lucky You - Pokerowy blef zaskoczył mnie bardzo pozytywnie. Jak to się mówi, kupiłem historię Hucka Cheevera. W moim odczuciu jest bardzo realistyczna. Komu mógłbym polecić tę produkcję? Na pewno fanom dobrych dramatów i gier karcianych. Reszta może zaryzykować. Proszę mi wierzyć, naprawdę warto. 
