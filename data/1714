<reviewer_mark>
10
<review>
Ten film to arcydzieło! Nie ma lepszego filmu o samochodach i Formule. 
 
Genialny Daniel Brühl w roli Nikiego Laudy, i ten jego akcent, mistrzostwo świata. "What kind of person does the job like this? Each year two of us die". Kocham to. Na pewno dostanie on niejedną nagrodę za tę rolę. Chris Hemsworth również dobrze wykreował postać Jamesa Hunta i pokazał, że jest wiele wart jako aktor, że nie jest kolejnym "aktorzyną". Trzeba zaznaczyć, że obaj aktorzy spisują się znakomicie, dzięki czemu tak wyraźnie dostrzegamy różnice osobowości głównych bohaterów. Prawdziwi kierowcy byli właśnie tacy, jak zostali przedstawieni przez Daniela i Chrisa, to ogromny plus. 
                                                Daniel Brühl,  Chris Hemsworth   Universal Pictures   

Najlepiej w filmie prezentują się bolidy. Momenty startów, wyścigi, dźwięki silników wbijają w fotel. Soundtrack mógłby nie istnieć, wystarczyłyby owe silniki V12. Mimo tego Hans Zimmer odwalił znów kawał dobrej roboty. Sceny wyścigów plus jego muzyka tworzą momentami mieszankę wybuchową, dzięki czemu siedziałem w fotelu jak w transie. Jeśli ten film nie dostanie Oscara za dźwięk, montaż dźwięku bądź zdjęcia, to włożę palce pod kosiarkę. Osobiście dałbym mu tę nagrodę w kategorii "Najlepszy film", ale to tylko ja. 
 
W filmie również jest pełno scen z życia prywatnego kierowców, niejeden raz można się pośmiać. Obraz Rona Howarda potrafi także wzruszyć i to nie jeden raz. Początkowa scena świetnie zapowiada całą resztę. Mój ulubiony moment to scena gdy Niki wyjeżdża z boksu podczas Grand Prix Niemiec... Jeśli ktoś oglądał, wie o czym mówię...! 
 
Jeśli miałbym stanąć po stronie któregoś z kierowców, to byłby to Niki Lauda. Dlaczego? Kochał samochody, znał się na nich jak mało który kierowca, nie bał się być szczerym w każdej sytuacji. Poświęcił majątek, by spełnić swoje marzenia (który z pewnością mu się zwrócił i to wielokrotnie). Miał również żonę, którą kochał i która kochała jego (w tej roli niesamowicie podobna do "oryginału" Alexandra Maria Lara), niewątpliwie jest to bardzo wyraźnie zaznaczone w filmie. Z kolei James Hunt miał rację co do jednej rzeczy: "W życiu musi być czas na przyjemność". Choć jego styl życia mógł się podobać wielu osobom, wystarczy zapoznać się z historią, by dowiedzieć się, do czego go to doprowadziło. Bez wątpienia był oczywiście świetnym kierowcą i również dopiął swego. Podziwiam ich obu. 
 
     Daniel Brühl,  Vincent Riotta   Universal Pictures   

Wracając do filmu, jest w nim sporo niuansów i ciekawostek, które ubogacają seans. Choćby moment, w którym Niki Lauda przebywa we Włoszech. Ach, te Ferrari i McLareny! Warto zapłacić 16 zł dla samych samochodów. Nawiasem mówiąc, myślałem, że w latach 70. pitstopy trwały nieco krócej. Dziękuję za uświadomienie mnie. A apropos uświadomienia, wiele osób, które nigdy nie interesowały się tą tematyką zda sobie sprawę, że ta dyscyplina sportu to nie jazda w kółko (Boże, jak mnie to wkurza kiedy ktoś tak mówi...), tylko bardzo niebezpieczny i widowiskowy sport.  
 
Podsumowując: Do kina, zwrot! Naprzód, marsz! Nikt nie będzie się nudził ani przez minutę. Nawet ludzie kompletnie niezainteresowani F1 wypowiadają się pozytywnie o filmie, więc to tym bardziej świadczy o jego świetności. 
