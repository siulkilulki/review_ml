<reviewer_mark>
4
<review>
"Resident Evil: Afterlife" zakończył się prawie sielanką. Poszukiwana przez dwa filmy Arkadia w końcu się odnalazła. Niestety, ostatnie miejsce bez wirusa T, zostaje, jak można się było domyśleć, doszczętnie zniszczone.Po prostu. O załodze, w tym głównie o rodzeństwie Redfield, nie ma nawet wzmianki w filmie. A aż się prosi, aby w filmie ukazać uwięzionych ostatnich niezainfekowanych ludzi, ich rozpacz i brak jakiejkolwiek nadziei. Tym bardziej, że poszukiwanie Arkadii było jednym z najważniejszych wątków w serii Paula W.S. Andersona. 
 
Niemniej jednak obydwie sceny ataku na Arkadię są doskonałe. Wspaniałe efekty, bryluje zwłaszcza Jill Valentine (Sienna Guillory), której powrót cieszy (jako brunetka prezentowała się zdecydowanie lepiej). Dosyć zgrabnie pokazano też historię całej serii. 
 
Pierwszy pojawiający się zombie potrafi przestraszyć. Niestety, tylko on jeden w całym filmie. Aż się prosi zapytać, gdzie się podział klimat z pierwszej części? Trudno określić główny wątek filmu, po wyjściu z kina zadałem sobie pytanie "jaki sens ma większość wydarzeń w kontekście całej serii?". W pierwszej części mieliśmy genezę wirusa, w drugiej jego rozprzestrzenianie się, w trzeciej krajobraz po epidemii, czwarta to poszukiwanie Arkadii. Niemrawym głównym wątkiem jest odbicie Alice, natomiast kwestie poboczne (jak np. historia epidemii czy prawdziwy przywódca Umbrelli) sprawiają, że fabuła nie jest po prostu beznadziejna. Sama koncepcja eksperymentów i symulacji w wielkim radzieckim bunkrze może nieźle namieszać w głowie, cały czas zastanawiamy się, czy wydarzenia z poszczególnych miast były prawdziwe, co jest prawdą a co eksperymentem. Własnie trochę szkoda, że akcja dzieje się w podwodnych bunkrach, a nie na powierzchni zakażonej planety. 
 
Wśród nowych bohaterów warto wyróżnić Adę Wong (Bingbing Li) i Leona Kennedy (Johann Urb). Mają potencjał na ciekawych bohaterów. Szkoda, że chociaż nie opowiedziano po krótce ich historii. Co do starych bohaterów, Valentine ma to, czego chciała w "Apokalipsie"- jest szybsza i silniejsza, jak Alice. To właśnie Jill wykonuje w "Retrybucji" najefektowniejsze akrobacje. Ciekawą sprawą jest także kontrolowanie Umbrelli przez pewną postać z pierwszej części. Natomiast cała reszta zmartwychwstań rozczarowuje, mamy do czynienia z bezbarwnymi klonami/symulacjami. Poza tym wielość bohaterów powoduje, że jako drugich w napisach (oczywiście po Jovovich), możemy wpisać kliku aktorów. 
 
Co do zombie- są wyraźnie szybsi niż w poprzednich częściach, ale to pewnie efekt szybkiej ewolucji/mutacji wirusa. Natomiast jeśli chodzi o Las Plagas - przydałoby się w filmie kilka słów o powstaniu tego pasożyta, jak dokładnie działa. Czy rzeczywiście zarażonych tym wirusem nie można zabić? W takim razie wiadomo, jak przeżyli wybuch. 
 
Gra aktorska nie powala - coraz więcej mamy akcji niż dialogów czy emocji. Coraz więcej powagi, kamiennych min, żołnierskiej dyscypliny w wykonywanych czynnościach w filmie. 
 
Ogólnie film nie jest ani dobry, ani zły. Stoi na poziomie poprzedniej części. Jednak jest to poziom znacznie gorszy od kultowej, pierwszej odsłony z 2002 roku. Kolejna część będzie chyba (na szczęście?) ostatnią częścią jednej z najlepszych sag o zombie.