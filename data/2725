<reviewer_mark>
8
<review>
Jeśli chodzi o męskie kino "Dzień próby" to przełomowy obraz. Nie dość, że zapoczątkował całą serię filmów o skorumpowanych policjantach ("Policja", "Królowie ulicy" czy "S.W.A.T.") to jeszcze był odskocznią do wielkiej kariery dla Antoine'a Fuqua, o Oskarze dla Denzela nie wspominając. Po ponad dekadzie i w chwale niedawnych sukcesów swoich ostatnich produkcji ("Olimp w ogniu", "Lot") dwaj wspomniani wyżej giganci spotykają się ponownie. Nie trzeba nawet dodawać, jak wielkie są w tej sytuacji oczekiwania. 
 
     Denzel Washington          Denzel Washington          Denzel Washington     

Tymczasem zarys fabularny nie nastraja optymizmem. Washington wciela się w rolę wiodącego spokojny żywot pracownika marketu budowlanego, który nie może już dłużej patrzeć na krzywdę ludzką. Mroczna przeszłość i umiejętności idealnie predysponują go do walki i zadawania bólu najgorszym oprychom tego świata -  nie pozostaje nic innego jak rozpocząć vendettę w imię sprawiedliwości. 
 
Tak też się dzieje i w przeciwieństwie do ostatnich filmów Denzela ("Agenci", "Safe House") nie ma co liczyć na zwroty akcji. Wszystko potoczy się w z góry ustalony i przewidywalny, a do tego dość powolny sposób. Także praktycznie często obrazowi bliżej jest do dramatu obyczajowego niż kina sensacyjnego czy kryminalnego. Zapowiada się nieciekawie. 
 
     Chloë Grace Moretz     

Aczkolwiek "Bez litości" to film stworzony przez gigantów, mistrzów w swoim fachu, co widać w każdej minucie seansu. Tam, gdzie poległoby większość twórców, tam Fuqua i spółka dopieszczają formę do granic możliwości, nie popadając jednocześnie w parodię. Odpowiednie wykorzystanie spowolnień, niezwykle bliskie ujęcia, fantastyczne oświetlone sceny walk nadają oklepanym postaciom i wydarzeniom nowy, wręcz mistyczny wymiar. 
 
Aczkolwiek poetycko-artystyczna strona techniczna byłaby niczym, gdyby nie wyraziste aktorstwo. Denzel przykuwa uwagę widza, nawet gdy je ciasto, a swoim lodowatym spojrzeniem sieje większy postrach, niż jakby miał rozdawać serie ciosów, chociaż i te wyprowadza z zabójczą precyzją. Nie dziwi też, że kolejną dobrą rolę może dopisać sobie do CV młodziutka Grace Moretz. Zaskakuje natomiast obsadzany zawsze po drugich i trzecich planach Marton Csokas, który tu wysunięty na pierwszy front walki z Denzelem o dziwo dotrzymuje mu pola, stając się godnym wyzwaniem, a przy okazji dopełniając tę wtórną, ale idealnie wykonaną mieszankę gatunkową. 
 
     Marton Csokas     

Ostatecznie nawet muzyka zrecyklingowana została chociażby z "Gorączki", a całość klimatycznie bliższa jest "Zaginionej dziewczyny" niż "Olimpu w ogniu", to mimo ponadprzeciętnemu wykonaniu od strony technicznej miałka warstwa merytoryczna sprawia, że jest to zaledwie bardzo dobry film, który jednak nie zapisze się w historii kina tak jak poprzednia kolaboracja Fuqua i Washingtona. Dla wielbicieli gatunku będzie jednak wyborną ucztą dla zmysłów 
