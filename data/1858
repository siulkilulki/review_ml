<reviewer_mark>
3
<review>
Druga część "Epoki lodowcowej" była znacznie słabsza od pierwowzoru, zatem dlaczego powstała trzecia część? Ponieważ producenci mieli pomysł? Raczej nie, ale nie ciężko jest zgadnąć, jeśli nie wiadomo, o co chodzi, to zapewne chodzi o pieniądze. I tak jest też w tym przypadku. Pierwsze dwa obrazy przyniosły producentom filmu ponad 1 miliard dolarów zysku (na całym świecie), więc jeśli się ma sprawdzony sposób na "robienie" pieniędzy, to czemu tego nie kontynuować? 
 
W taki oto sposób powracamy do starych znajomych, znanych z dwóch poprzednich części, na kolejną przygodę. W pierwszej odsłonie mieliśmy początek Epoki Lodowcowej, w drugiej podobno odwilż, tak czy inaczej nadal cały świat pokryty jest śniegiem, z tym, że co się okazuje? Przez cały czas pod powierzchnią lodu żyły i nadal żyją dinozaury. Tak moi drodzy, jak wiadomo to nie żart, scenarzyści z braku pomysłów, postanowili nakarmić nas stekami bzdur. Oczywiście bajka została z pewnością przeznaczona dla najmłodszych, ale według mnie takimi obrazami powinno się chociaż trochę uczyć dzieciaki, a z tego czego się dowiadują? Mamuty, tygrysy szablozębne i oczywiście ludzie, którzy byli już w pierwszej części, wszyscy oni żyli razem z dinozaurami. No cóż, głupie, ale pieniądze i tak przyniesie. 
 
Odstawmy kwestie edukacyjne na bok i przejdźmy do samej przygody. Niestety tutaj też się nikt nie postarał aby było fajnie. W całej podróży chodzi o to, że Sid został porwany przez dużą samice tyranozauro-podobnego dinozaura, a reszta ekipy wyrusza mu z pomocą. Po drodze spotykają szaloną łasicę imieniem Buck, która w niektórych momentach do złudzenia przypomina jednego z bohaterów kreskówek "Happy Tree Friends". Podróż wydaje się długa i nużąca, czasami ktoś powie jakiś dobry tekst, ale tych jest z pewnością za mało. Reszta to tylko typowe wrzaski, wygłupy bohaterów, a wszystko po to, aby dzieci mogły mieć ubaw, bo to wszystko w sumie dla nich. 
 
Takie bajki Blue Sky Studios sprawiają, że Walta Disneya kocha się jeszcze bardziej. Oni nie bawią się w kontynuacje dla pieniędzy, ich pomysły są świeże i zawsze oryginalne, a to wszystko przerabiają w istne arcydzieła. Blu Sky zaczyna bazować na sprawdzonych pomysłach, które zyskały fanów, tak aby zedrzeć z nich, jak najwięcej kasy. 
 
W sumie, "Epoka lodowcowa 3" to nudnawa powtórka z rozrywki, z tym, że z głupiutkim wprowadzeniem dinozaurów do nie właściwej ery. Za pewne młodym widzom się spodoba, starszym nie koniecznie, ale i tak pójdą wszyscy, bo ktoś musi pilnować najmłodszych. I na tym to wszystko polega. 
