<unique_name>
Hair
<film>
Hair
<film_link>
http://www.filmweb.pl/Hair
<film_rating>
7.8
<review_link>
http://www.filmweb.pl/reviews/W%C5%82osy-1141
<reviewer_mark>
10
<review>
Na pozór błahy tytuł kryje bardzo głębokie i będące "na czasie" przesłanie - STOP dla wojny. Grupa hippisów protestuje przeciw wysyłaniu żołnierzy na śmierć przez polityków, którzy siedzą w głębokich, skórzanych fotelach i liczą pieniądze. Jest to historia opowiedziana z niespotykanym wdziękiem, charakterystycznym dla musicali. Takie utwory jak "Let the Sunshine In" są już zaliczane do kultowych (jak cały film zresztą). 
 
Ale zacznijmy od początku. Młody chłopak z Oklahomy (John Savage) przyjeżdża do Nowego Jorku na dwa dni przed wyjazdem na wojnę do Wietnamu. W Central Parku chłopak poznaje grupę hippisów pod przewodnictwem Bergera (niezapomniany Treat Williams). Muzyka towarzyszy nam od pierwszych minut (znakomity "Aquarius"). 
W filmie ujrzymy codzienne życie hippisów protestujących przeciw biurokracji i przemocy swoją postawą wobec szarej rzeczywistości (kolorowe stroje, palenie marihuany no i tytułowe włosy). Claude (czyli "chłopak z Oklahomy") zakochuje się w pięknej Sheili. W zdobyciu dziewczyny pomagają chłopakowi hippisi, którzy organizują mu spotkanie z nią, kiedy ten jest w wojsku. Do bazy dostaje się Berger, który "zastępuje" Claude'a i umożliwia mu ucieczkę. W czasie pikniku odlatuje samolot do Wietnamu z Bergerem na pokładzie. Tu przejście na grób hippisa i tłum Dzieci Kwiatów protestujących pod Białym Domem z "Let the Sunshine In" w tle. 
 
Genialne, wspaniałe cudowne. Świetna fabuła i ta ścieżka dźwiękowa! Chociażby dla niej warto obejrzeć ten KULTOWY film. 
