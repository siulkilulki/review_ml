<unique_name>
film/Zej%C5%9Bcie+2-2009-395881
<film>
Zejście 2
<film_link>
http://www.filmweb.pl/film/Zej%C5%9Bcie+2-2009-395881
<film_rating>
5.8
<review_link>
http://www.filmweb.pl/reviews/Podziemia-19450
<reviewer_mark>
5
<review>
Po ogromnym sukcesie filmu "Zejście" w reżyserii Neila Marshalla, każdy mógł przewidzieć, że powstanie kontynuacja owego dzieła. Za powstanie sequelu odpowiedzialny jest montażysta pierwszej części – Jon Harris. Zdecydował się on spróbować swoich sił na siedzeniu reżysera, jednak ze średnim skutkiem. 
 
     Anna Skellern    
"Zejście" ma dwa zakończenia: w jednym Sarah odnajduje wyjście z jaskini i  odjeżdża samochodem jak najdalej od potworów, natomiast w drugim widzimy te same sceny, jednakże okazuje się, że to tylko halucynacja bohaterki, która wciąż jest uwięziona pod ziemią. Reżyser sequelu postanowił nakręcić kontynuacje, nawiązującą do pierwszego zakończenia. 
 
Niestety już po kilku minutach seansu pojawiają się absurdy np. widzimy jak Sarah wpada na samochód starszego pana. Tak właśnie kobieta biega sobie po lesie, tylko gdzie się podział samochód z pierwszej części? Czy zabrakło jej paliwa? Nie wiem tego, gdyż reżyser uznał, że to mało istotna informacja, nie warta wyjaśnienia. Później dowiadujemy się, że nasza ocalała straciła pamięć i nie wie co się z nią działo kilka dni temu. Wkrótce ekipa ratunkowa trafia na trop jaskini do której zeszły zaginione dziewczyny i ruszają z odsieczą. Żeby było zabawniej i mniej sztampowo zabierają ze sobą Sarah, a następnie dochodzi do identycznych wydarzeń z pierwowzoru: zawał skalnego korytarza odcina im drogę powrotną i bohaterowie muszą stawić czoła człekokształtnym potworom. 
 
     Anna Skellern          Shauna Macdonald          Natalie Mendoza    
Dobrym posunięciem ze strony reżysera było ponowne zaangażowanie aktorek z poprzedniej części. Mimo że mają one (oprócz dwóch) małe istotne role, to miło było ponownie zawiesić oko na tych zdolnych kobietach, które pokazały swój bogaty warsztat. Obsada sequela niestety ze znacznie mniejszym zaangażowaniem kreuje swoje postacie. Najlepiej ze swoją rolą poradziła sobie Anna Skellern (Cath), która imponuje siłą krzyku i sprawną modulacją głosu. Niestety jednak bohaterowie są tutaj mało wyraziści - scenarzysta nie zdecydował się na choć wzmiankę o życiu owych postaci. Wiemy tylko, że są ekipa ratunkową, którą czeka szybkie spotkanie ze świętym Piotrem. U Marshalla każda z dziewczyn miała choć zarysowaną historię, natomiast u Harrisa są oni tylko chodzącym mięskiem dla potworów. 
 
Nie mogę jednak spojrzeć, że film pozbawiony jest elementów zaskoczenia. Mimo że Harris przeważnie atakuje widza jump-scenami, to kilka razy może spowodować przyśpieszone bicie serca u widza. Plusem jest także klaustrofobiczny klimat, jak również wzbudzająca niepokój muzyka. Natomiast charakteryzatorzy nie skupili się detalicznej pracy. Potwory, które w pierwszej części wzbudzały strachu, tutaj wyglądają kiczowato: niczym mieszanka człowieka z twarzą gargulca. Ponadto lejca się na prawo i lewo krew wygląda jak ketchup: jest zdecydowanie zbyt gęsta i jasna. 
 
                          
Podsumowując, "Zejście" w reżyserii Neila Marshalla okazało się zasłużonym sukcesem: subiektywny klimat, naturalna gra aktorska oraz przede wszystkim spora dawka strachu, jednakże sequel okazał się produkcją zupełnie niepotrzebną. Powtarzający się schemat, sztampowi bohaterowie oraz brak dbałości o detale. Wadą jest także fatalne zakończenie, które miało za zadanie zszokować widza, jednak zamiast tego pozostawiło po sobie nie przyjemny posmak. 
