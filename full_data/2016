<unique_name>
Lowca.Jeleni
<film>
Łowca jeleni
<film_link>
http://www.filmweb.pl/Lowca.Jeleni
<film_rating>
8.1
<review_link>
http://www.filmweb.pl/reviews/Za+Mike%27a-6752
<reviewer_mark>
10
<review>
Muszę przyznać, że film, który spróbuję zrecenzować, wywarł na mnie naprawdę wielkie wrażenie. Obraz Michaela Cimino swego czasu wywoływał wiele kontrowersji i nawet dzisiaj budzi sporo emocji.  Smutny, przygnębiający, wstrząsający, poruszający... - to główne określenia, jakimi można opisać to wybitne dzieło. 
 
Fabuła filmu jest prosta. Troje przyjaciół, Michael, Nick oraz Steven, zostają wysłani na wojnę w Wietnamie. Tam wpadają w ręce Wietnamców, którzy zmuszają ich do gry w rosyjską ruletkę. Co się dalej dzieje, nie będę pisał, żeby przypadkiem nie zepsuć przyjemności z seansu. 
 
"Łowca jeleni" ma wszelkie zadatki na film kultowy. Bardzo ciężko znaleźć w nim jakieś błędy czy niedociągnięcia. Może jedynym minusem dla niektórych może okazać się długość seansu, bowiem ciągnie się przez ponad trzy godziny. Może akcja nie toczy się tak szybko jak w "Szklana pułapka" (no ok, może zły przykład), ale widz z każdą minutą pragnie widzieć, co się stanie z głównymi bohaterami. 
 
Film przyciąga swym klimatem. Cimino wspaniale stworzył atmosferę niepokoju i nieszczęścia. Pokazał, jak trudno powrócić do normalności po koszmarze wojny. Na uznanie zasługuje aktorstwo. Aktorzy doskonale wywiązali się z powierzonym ich zadań. Rolę Walkena (nagrodzonego Oscarem za drugoplanową rolę męską) uważam za najlepszą w jego dorobku. Dla wielu osób biorących udział w tym przedsięwzięciu film otworzył drogę do sławy (np. pani Meryl Streep). 
 
Muzyka skomponowana przez Stanleya Myersa naprawdę robi wrażenie i pasowała idealnie do filmu. Delikatna, oszczędna, pozbawiona nachalności, przede wszystkim przygnębiający "Cavatina". Kolejnym atutem są zachwycające zdjęcia. Niektórzy mogą twierdzić, że wielkim minusem filmu jest wesele trwające około trzydzieści minut. Absolutnie nie zgodzę się z nimi. Moim zdaniem symbolizuje ono niewidzialną kurtynę między rodzinnymi problemami, beztroskim życiem, polowaniami a niszczycielską siłą wojny. Ale trzeba przyznać, że "niecierpliwych" widzów może nieco wynudzić. 
 
Film według mnie nie powinien być kwalifikowany pod gatunek "wojenny", gdyż tej "wojny" w filmie może jest z piętnaście minut, nie więcej. To bardziej film psychologiczny czy dramat psychologiczny. Sceny z rosyjską ruletką przyprawiają o szybsze bicie serca. Są zarazem jednymi z najlepiej znanych scen w historii kina. 
 
Reasumując. "Łowca jeleni" to wybitne dzieło, które poznać powinien każdy, bowiem do każdego przemówi. To jeden z filmów, które nie dadzą o sobie zapomnieć. Bezdyskusyjne arcydzieło i jeden (jak i nie najlepszy) z najlepszych filmów w historii kinematografii. Gorąco polecam.