<unique_name>
film/Batman+DCU%3A+Mroczny+rycerz+-+Powr%C3%B3t%2C+cz%C4%99%C5%9B%C4%87+1-2012-630781
<film>
Batman DCU: Mroczny rycerz - Powrót, część 1
<film_link>
http://www.filmweb.pl/film/Batman+DCU%3A+Mroczny+rycerz+-+Powr%C3%B3t%2C+cz%C4%99%C5%9B%C4%87+1-2012-630781
<film_rating>
7.4
<review_link>
http://www.filmweb.pl/reviews/Powr%C3%B3t+Legendy-15497
<reviewer_mark>
8
<review>
Już od początku widać pewne podobieństwa między tą animacją a ostatnim filmem Christophera Nolana z serii o Batmanie. Zamaskowanego Krzyżowca nie widziano od dziesięciu lat, Gotham jest bezpiecznym miastem, a Bruce Wayne próbuje żyć normalnie, nie przywdziewając co wieczór stroju Mrocznego Rycerza. Wszystko ulega zmianie, gdy miastu zaczyna zagrażać uliczny gang pod nazwą "Mutanci" pod dowództwem charyzmatycznego i okrutnego przywódcy. Wayne, początkowo wbrew sobie, zakłada maskę i rusza na ulicę po raz kolejny bronić swego miasta. Ale czy bojowy duch nadąży za zwątlałym już przez wiek ciałem? 
 
Zdawać by się mogło że wszystkie historie Franka Millera o Batmanie są gotowymi scenariuszami na adaptacje (zapewne dlatego Nolan inspirował się nimi aż dwukrotnie), ale "Batman DCU: Mroczny rycerz - Powrót, część 1" jest nawet lepszy od komiksowego pierwowzoru. Fabuła jest zrozumiała nawet dla kompletnego laika w tematyce Człowieka Nietoperza, fabuła nie spieszy się, postacie są wyraziste, a ich motywy zrozumiałe (nawet jeśli momentami zahaczają o szaleństwo). Batman jest tym samym bohaterem, jakiego znamy i uwielbiamy. Jest mroczny, nieomylny i nieustępliwy. Film porusza również najbardziej fundamentalne pytanie w mitologii Mrocznego Rycerza: czy Bruce Wayne jest maską Batmana czy Batman maską Bruce Wayne'a? Główni antagoniści filmu, Harvey "Dwie Twarze" Dent i Przywódca Mutantów, jeszcze dodatkowo akcentują ten motyw. Ich działania są ciemnym odbiciem charakteru zarówno Wayne'a, jak i Batmana. 
 
Warstwie wizualnej filmu nie można nic zarzucić. Animacja jest płynna, kreska wyraźna i mroczna (jak przystało na filmy o Batmanie), zaś jeśli chodzi o dubbing...cóż, nie będę kłamał jeśli określę go dobrą, rzemieślniczą i poprawną robotą. Każdy aktor robi swoje, idealnie dopasowując się do swej postaci, acz szału nie ma. Wiele ostrych słów krytyki padło Petera Wellera za głos Bruce Wayne'a/Batmana, ale moim zdaniem jego mocny baryton pasuje do podeszłego wiekiem głównego protagonisty, a fakt że w żadnej sposób nie moduluje on głosu do postaci Mrocznego Rycerza...cóż, Christian Bale udowodnił że nie zawsze wychodzi to dobrze. Wszelkie porównania Wellera do niezrównanego Kevina Conroya są, moim zdaniem, bezsensowne. Nikt nie prześcignie legendy. 
 
"Mroczny Rycerz - Powrót" jest przez wielu fanów Gacka uważany za najlepszy komiks o Batmanie, stanowiący idealną konkluzję mitologii Zamaskowanego Krzyżowca. Animacja nie stara się być lepsza od komiksowego oryginału, a wręcz poszerza go o pewne wątki. W dobie dzisiejszego macoszego podejścia do realizowania kolejnych komiksowych bohaterów, "Batman DCU: Mroczny rycerz - Powrót, część 1" jest sztandarowy przykładem na adaptację idealną.