<unique_name>
film/Soldaten-2010-700934
<film>
Soldaten
<film_link>
http://www.filmweb.pl/film/Soldaten-2010-700934
<film_rating>
6.0
<review_link>
http://www.filmweb.pl/reviews/Kr%C3%B3tko+i+tre%C5%9Bciwie-15333
<reviewer_mark>
5
<review>
Narwany sterydowiec biega po skandynawskim lesie i tłucze się z zakapiorami. Jeden z nich przypomina najbardziej orientalnego członka grupy Black Eyed Peas, drugi nie wygląda w ogóle, a na plan przybył prosto z Nijakowa Dolnego. Tak w skrócie przedstawia się fabuła filmu "Soldaten" (aka "The Fight") w reżyserii Erika Solberga. 
 
"Fabuła" stanowi tu nieomal słowne nadużycie, gdyż na projekt "Soldaten" składają się w sumie trzy niedługie sceny. Wybredni za nadużywające właściwej definicji uznaliby także słowo "film". "The Fight" klasyfikowany jest jako film krótkometrażowy, ale wyglądem, duchem i jakością wykonania przypomina studencką etiudę - eksperyment, który daje podwaliny pracy reżyserskiej, testuje możliwości. "Soldaten" już teraz popadł w niepamięć, choć w Norwegii - gdzie go wyprodukowano - miał nawet oficjalną premierę. 
 
Ten bardzo prowizoryczny obraz to przede wszystkim wabik dla potencjalnych producentów. Choć Solberg nie wydaje się być interesującym reżyserem, odtwórca głównej, tytułowej roli przyciąga wzrok i uwagę. Daniel Stisen, kulturysta i model fitness, od dłuższego czasu stara się zagrzać swoje miejsce w branży filmowej. Krótki koncert charyzmy i uroku osobistego w krótkometrażowym "The Fight" udowadnia, że byłby lepszym gwiazdorem kina akcji niż The Rock czy Jet Li. 
 
Szanse, że "Soldaten" będzie dla kariery Erika Solberga takim tytułem, jakim kuriozalny "Houdini: The Untold Story" jest dla filmografii Tima Burtona, są niskie. Za kilka lat mógłby jednak stać się zapomnianym debiutem "nowego Schwarzeneggera", Daniela Stisena.