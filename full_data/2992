<unique_name>
film/Sierota-2009-467339
<film>
Sierota
<film_link>
http://www.filmweb.pl/film/Sierota-2009-467339
<film_rating>
7.2
<review_link>
http://www.filmweb.pl/reviews/Joker+w+ciele+9-latki-9350
<reviewer_mark>
7
<review>
Po pierwsze chciałbym zaznaczyć, że ten film w żadnym wypadku nie jest horrorem, więc jeśli ktoś pragnie się śmiertelnie przerazić, to nie jest to odpowiednia dla niego pozycja. Jest to thriller, który do samego końca trzyma w napięciu. 
 
Film opowiada o uroczej parze mieszkającej odrobinę na uboczu, której życie niestety nie rozpieszczało. Po stracie dziecka w wyniku poronienia Kate i John pragną adoptować 9-letnią Esther z pobliskiego sierocińca (w tej roli świetna Isabelle Fuhrman). Jest ona dość specyficzna jak na swój wiek, ale przekonuje do siebie Kate i Johna swoim wyjątkowym wdziękiem i wspaniałym talentem malarskim. Jedyne, co dziwi, to staroświeckie opaski na szyi i rękach dziewczynki, których Esther nie pozwala nawet dotknąć. 
 
Sam początek filmu sprawia, że od razu zostajemy wgnieceni w fotel, chociaż odrobina groteski przyprawia o dość dziwną minę widzów. Po scenie początkowej atmosfera się uspokaja i widzimy jak Esther zadomawia się u państwa Colemanów co spotyka się z aprobatą ich córki Max i ewidentnym rozczarowaniem ze strony ich syna Daniela (w tej roli mój ulubiony młody aktor Jimmy Bennett grający m.in. w Osaczonym). Esther jednak zaczyna sprawiać problemy wychowawcze... 
 
Film nabiera tempa z każdą minutą i do samego końca trzyma w napięciu. Dodatkowym plusem są tutaj zachowania Esther, które potrafią naprawdę zaskoczyć (m.in. akcja z rosyjską ruletką). Mała dziewczynka z grobową miną sprawia, że od razu przychodzą nam na myśl najlepsze role psychopatów w historii kina... Twórcy  "Sieroty" oczywiście nie uchronili się od błędów, które momentami są dość rażące, ale atmosfera panująca w filmie bardzo szybko pomaga o nich zapomnieć i sprawia, że do końca oglądamy ich dzieło z zapartym tchem. 
 
Jeżeli lubicie oglądać filmy, to nawet nie zauważycie tych drobnych pomyłek, które są niczym w porównaniu z napięciem trzymającym do końca za gardło i licznymi niespodziankami w zachowaniu Esther. Polecam go wszystkim, którzy lubią wartką akcję i którym nie przeszkadzają ograne motywy i mało realna motywacja bohaterów. "Sierota" sprawdza się jako dobra rozrywka. Osaczony (2005)