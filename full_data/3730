<unique_name>
Wzgorze.Nadziei
<film>
Wzgórze nadziei
<film_link>
http://www.filmweb.pl/Wzgorze.Nadziei
<film_rating>
7.6
<review_link>
http://www.filmweb.pl/reviews/Cisza+przed+burz%C4%85-8716
<reviewer_mark>
8
<review>
Do filmu podchodziłem nastawiony sceptycznie. Spodziewałem się kolejnej miłosnej historii, poruszającej wszystkie fanki romansideł. Jednak, to co otrzymałem, wywarło na mnie ogromne wrażenie. "Wzgórze nadziei" to niezwykła opowieść o miłości dwojga ludzi, których rozdzieliła wojna, historia wewnętrznych rozdarć i własnych zahamowań, ludzi pragnących przeżyć. 
  
Po raz kolejny Anthony Minghella podszedł do sprawy bardzo profesjonalnie. Do współpracy zatrudnił takie tuzy aktorstwa jak Jude Law, Nicole Kidman i Renée Zellweger. Ukazał okrucieństwo wojny secesyjnej, wplatając w nią wątek miłosny, który w tym filmie odegrał niebagatelną rolę. 
  
Ada Monroe (Nicole Kidman) przyjeżdża wraz ze swym podstarzałym ojcem (Donald Sutherland) do miasteczka w Północnej Karolinie. Poznaje tam przystojnego mężczyznę - Inmana (Jude Law), w którym się zakochuje z wzajemnością. Wkrótce potem wybucha wojna i Inman staje w szranki z Jankesami. Pomimo samotności, wylanych łez i braku jakichkolwiek oznak życia od Inmana, kobieta wciąż czeka na swego ukochanego. Z pomocą przychodzi jej młoda dziewka - Ruby, która swym zapałem i chęcią do życia napełnia Adę optymizmem. 
  
Film z całą pewnością można zaliczyć do "kinowych klasyków". Anthony Minghella stworzył jeden z najpiękniejszych dramatów miłosnych, uwikłany w bezlitosną wojny. W swym obrazie przedstawił ludzkie dramaty poprzedzone namiętnym uczuciem, które zostaje wystawione na próbę czasu. I choć wydaje się, że obraz bardziej przypomina "romans na ekranie", to jednak sceny "polowań" na dezerterów czy agresywne zachowanie Straży Obywatelskiej wobec mieszkańców ukrywających zdrajców, są dosyć wymowne i bez wątpienia  mogą  stanowić podstawę kontrargumentu dla uważających inaczej. 
  
Początkowe sceny filmu dotyczące samej wojny, są naprawdę bardzo mocne. Można by powiedzieć "cisza przed burzą". I faktycznie tak jest. Niespodziewany atak Unitów zbiera śmiertelne plony. Ludzka śmierć okiem Minghell jest przedstawiona z dystansem. Reżyser nie pokazuje własnego punktu widzenia, w sprawie wojennych harców. Z lekkim przymrużeniem oka odsłania karty historii. 
 
Jeśli zagłębiamy się w szczegóły, to warto wspomnieć o niezwykle pięknych  krajobrazach Północnej Karoliny. Miasto położone na górzystych terenach, owiane lekką dozą tajemniczości zachwyca swoją wykwintnością i przesadnością. Jego rozległe, niekończące się przestrzenie, stanowią esencję piękna. Z pewnością zasługą tak wspaniałego miejsko-wiejskiego klimatu są zdjęcia Johna  Seale`a. Niewyobrażalne, imponujące swym rozmachem krajobrazy, rzeczywiście są mocną stroną filmu. 
  
 
Niewątpliwym atutem filmu są aktorzy. Na pierwszy plan wysuwają się Jude Law  wraz z Nicole  Kidman, którzy tworzą idealną parę kochanków. Nicole Kidman, jako Ada, zdana wyłącznie na siebie, genialnie interpretuje los kobiety samotnej. Znakomicie oddaje charakter w znajdującej się sytuacji, gdzie jedyną rzeczą, trzymającą ją przy życiu jest właśnie Inman. Jude Law natomiast, wykreował postać faceta, który mimo ciężkich, wojennych czasów znajduje w sobie dosyć determinacji, by powrócić do rodzinnego miasta. Widzimy go także z bronią w ręku, gdzie choćby w scenie przedstawiającej starcie Unitów z Konfederatami, daje się poznać jako prawdziwy wojownik, któremu nie brak odwagi. I mimo że Kidman i Law grają najznakomiciej jak potrafią, to i tak daleko im do Renée Zellweger, która swą prostotą i zapałem porusza nie jedno serce. Jako Ruby - młoda dziewka, ciężko doświadczona przez życie, pokazuje, że twarda z niej kobita. Zellweger w tej roli spisała się znakomicie, za co otrzymała (w pełni zasłużonego) Oscara. 
  
"Wzgórze nadziei" to ciekawa forma przedstawienia miłości w dobie krwawej i zażartej wojny domowej. I mimo że nie wszyscy odbierają film pozytywnie, to jednak tak wielkie kino autorstwa Minghelli zasługuje na uwagę. 
