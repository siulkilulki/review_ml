<unique_name>
Upior.W.Operze
<film>
Upiór w operze
<film_link>
http://www.filmweb.pl/Upior.W.Operze
<film_rating>
7.6
<review_link>
http://www.filmweb.pl/reviews/Mi%C5%82o%C5%9B%C4%87+jedna%2C+tak+jak+%C5%BCycie+jedno-1838
<reviewer_mark>
10
<review>
Twórcy filmu, o których chcę powiedzieć, nie postarali się, nie trzymają godnie linii współczesnego, światowego kina. Piszę to z wielką ironią, bo współczesne kino jest po prostu do kitu, a ten film jest jego przeciwieństwem: świetna muzyka, świetna choreografia, świetni aktorzy, jednym słowem świetny film, świetny musical. 
 
Andrew Lloyd Webber i Joel Schumacher to twórcy filmu, który już na samym początku stał się wydarzeniem artystycznym roku 2005. I muszę przyznać, że nikt nie odbierze im tego tytułu. Film, a właściwie musical, opowiada o legendarnym upiorze w operze (jak sama nazwa filmu wskazuje). Tak jak dzisiaj w Polsce Lew Rywin, tak tam on rządził w teatrze, mimo że oficjalne władze to kto inny. Nikt jednak nie wiedział, kim upiór ten jest... Oprócz jednej osoby... 
 
Człowiek ze zniszczoną twarzą zakochuje się w młodej Christine, ze względu na jej głos i urodę zresztą. Ulega ona czarowi "Anioła Muzyki", ale na jego drodze staje Wicehrabia. Walka się rozpoczyna.... I choć pozostaje nam po filmie niezaspokojona chęć wiedzy, co się stało z.... to wychodzimy z niego naprawdę zachwyceni. 
 
Ten film pokazuje wielką wartość. Wartość miłości w sposób baśniowy. W sposób, który przemówi do każdego człowieka. "Jedna miłość, tak jak życie jedno". To piękne słowa, które powtarzają się kilka razy. Muzyka napisana do tego musicalu to po prostu arcydzieło: symfonia, organy, no i te piękne głosy (może z małymi wyjątkami). Webber się naprawdę postarał. I choć przez część filmu powtarza się jeden muzyczny motyw, to nie jest on przypadkowy - podkreśla ważność danej chwili. 
 
Bez wątpienia, przynajmniej dla mnie, ten film jest wydarzeniem artystycznym roku 2005. Ten film to istne dwa w jednym. Włożenie teatru do kina. Doskonałe i udane połączenie Webbera i Schumachera sprawiło, że wspólnie stworzyli doskonałe połączenie teatru z kinem. I jak tu nie pokochać tych dwóch rodzajów sztuki? Zapraszam na ten film wszystkich, a szczególnie zakochanych bądź tych, którzy miłości szukają. Może utożsamicie się z którymś z bohaterów. Ja utożsamiam się z upiorem.