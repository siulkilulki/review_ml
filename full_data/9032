<unique_name>
film/Strza%C5%82y+o+zmierzchu-1962-89458
<film>
Strzały o zmierzchu
<film_link>
http://www.filmweb.pl/film/Strza%C5%82y+o+zmierzchu-1962-89458
<film_rating>
6.8
<review_link>
http://www.filmweb.pl/reviews/Pocz%C4%85tki+Krwawego+Sama-13694
<reviewer_mark>
7
<review>
"Strzały o zmierzchu" to film interesujący z kilku powodów: reżysera, roku produkcji i gatunku. Wszystko to łączy się w ciekawy sposób. Mamy tutaj western Sama Peckinpaha, kultowego twórcę antywesternów z lat sześćdziesiątych, takich jak "Dzika Banda" czy "Pat Garrett i Billy Kidd". Obraz powstał w 1962 roku, czyli w czasie śmierci westernu klasycznego i narodzin jego następcy - antywesternu. Jak widać, "Strzały o zmierzchu" powstały w okresie przejściowym, co możemy zauważyć podczas projekcji. 
 
Główny bohater filmu, Steve Judd (Joel McCrea) to były stróż prawa, który podejmuje się niebezpiecznego zadania przewiezienia do banku transportu złota z kopalni Coarse Gold. Jest świadom tego, że zadanie jest niebezpieczne, więc namawia do współpracy dawnego przyjaciela, Gila Westruma (Randolph Scott) wraz z jego młodym towarzyszem, Heckiem Longtree (Ron Starr). 
 
Jak widać fabuła filmu nie jest szczególnie oryginalna. Motyw ochrony transportów cennych kruszców był w westernach wykorzystywany wiele razy, aczkolwiek tutaj mamy do czynienia z czymś znacznie głębszym. Otóż Steve to człowiek, który w życiu starał się iść tą "dobrą" drogą, podejmował się prac i zadań, które w jego mniemaniu były godziwe mężczyzny, nie ujmowały mu szacunku do samego siebie. Gil, z drugiej strony nie miał już tak szlachetnych priorytetów i popełnił niejeden zły uczynek na swojej drodze życiowej, nieraz podejmował się zadań nie do końca legalnych, nieraz opijał sowicie sukcesy i porażki w lokalnej knajpie. Teraz nadarzyła się okazja zgarnięcia dużej sumy w złocie. Otóż Steve proponuje mu współpracę przy transporcie złota do banku z jednej z kopalń, znajdującej się w pobliskich górach. Gil podejmuje się zadania, mając na celu oszukanie ufnego przyjaciela i ucieczkę ze złotem. Pomóc miał mu z tym Heck, młody kowboj, który według Steve'a nie ma za grosz "szacunku do samego siebie", symbolizując tym samym młode, głupie pokolenie. Do naszej trójki dołącza Elsa (Mariette Hartley), młoda dziewczyna, pragnąca wyrwać się z rancza surowego ojca-pastora, który po śmierci żony staje się nadopiekuńczym wręcz fanatykiem, przesadnie ograniczającym córkę przez co nie pozostawia jej wyboru.  
 
Na tym filmie Krwawy Sam na pewno nie zdobył swojego przydomka, bo akcji i strzelanin mamy tutaj mało, acz wystarczająco, by ukazać zmienność ludzkich charakterów. Za to wiele mamy tutaj dialogów, które mają nam pokazać, że żaden człowiek "nie jest do końca zły czy dobry", nie wszystko jest czarno-białe jak to bywało w westernach klasycznych, w których dobry szeryf poskramiał złych bandytów czy Indian. I tak Gil próbuje ukraść złoto, lecz Steve powstrzymuje go, spodziewając się tego po nim. Odbiera jemu i Heckowi broń i próbuje dowieźć do miasta, w którym mają oni trafić za kratki. Jednak sytuacja się komplikuje, ponieważ do akcji włącza się świeżo upieczony mąż Elsy, od którego odeszła gdy nie okazał się wymarzonym małżonkiem. Próbuje on zawrócić ją z jej drogi powrotnej. Przeciwstawia się temu Steve, który musi zaufać Heckowi, dając mu broń, by pomógł mu on w obronie przed bandą męża Elsy. Heck robi to, co powinien, pokazując swoją dobrą stronę i po akcji, choć z oporem, broń oddaje. Okazję do rehabilitacji ma też Gill, który, korzystając z zaufania Steve'a, ucieka i przygotowuje na niego zasadzkę, lecz w ostatnim momencie zmienia barwy i pomaga przyjacielowi. Wynik ostatecznej konfrontacji jest kolejnym złamaniem konwencji westernu klasycznego.  
 
Happy Endu nie ma. Można powiedzieć, że mamy tutaj do czynienia z pierwszym antywesternem w historii. Nie jest to dzieło wybitne, ale warte uwagi właśnie ze względu na to, że było pierwsze. Obraz był kręcony w parku narodowym, przez co plenery są wybitnie piękne, aczkolwiek same zdjęcia to już tylko zwykła praca kamery, bez fajerwerków. W filmie jest jeden wpadający w ucho motyw przewodni, pojawiający się w co ważniejszych momentach. Polecam fanom gatunku.