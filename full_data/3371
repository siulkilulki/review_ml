<unique_name>
film/Tango+i+Cash-1989-10044
<film>
Tango i Cash
<film_link>
http://www.filmweb.pl/film/Tango+i+Cash-1989-10044
<film_rating>
7.0
<review_link>
http://www.filmweb.pl/reviews/Zab%C3%B3jczy+Tango+i+uzbrojony+Cash-17075
<reviewer_mark>
9
<review>
Na początku lat osiemdziesiątych masowo zaczęto produkować filmy, których tematyką były działania amerykańskich stróżów prawa. Do takich produkcji należy właśnie kultowy z perspektywy czasu "Tango i Cash", którego bohaterami są ówczesne gwiazdy kina akcji z Sylvestrem Stallone'em na czele. 
 
Gabriel Cash (Kurt Russell) i Raymond Tango (Sylvester Stallone) to dwóch najtwardszych i najbardziej rozpoznawalnych funkcjonariuszy w Los Angeles, którzy pomimo swoich niezawodnych metod pracy różnią się od siebie charakterami i sposobem bycia. Tango jest eleganckim intelektualistą, a Cash narwanym ryzykantem, który nie dość, że lubi zaglądać śmierci w oczy, to jeszcze nie szczędzi środków w celu zatrzymania przestępców. Obu panów łączą jednak niekonwencjonalne metody pracy. Dzięki swoim niebywałym sukcesom obaj bohaterowie uprzykrzają życie jednemu z tutejszych mafiosów. Aby przestępca mógł w pełni cieszyć się życiem, zamierza wpakować obu policjantów do więzienia. Niewinni funkcjonariusze muszą za wszelką cenę uciec i odnaleźć sprawców zbrodni, w którą obaj zostali wrobieni.
     Kurt Russell,  Sylvester Stallone     

Największy wpływ na powstanie filmu miała premiera "Zabójczej broni", która pomimo prostego scenariusza i różnorodnych bohaterów odniosła międzynarodowy sukces. Duet Glover-Gibson został zastąpiony parą Stallone-Russell, która poradziła sobie równie świetnie, co wspomniani przeze mnie wcześniej aktorzy z filmu Richarda Donnera. Bohaterowie "Tango i Cash" znaleźli swoich protoplastów w konkurencie i w bardzo dobry sposób się z nimi utożsamili. Z jednej strony odgrywają rolę ''niezniszczalnego'' twardziela, a z drugiej komicznego, cieszącego się życiem przeciętnego policjanta. Dzięki temu Stallone i Russell stworzyli świetny film, który nawet pomimo upływu lat ogląda się niezwykle przyjemnie, ciekawie i z wypiekami na twarzy.
     Kurt Russell,  Sylvester Stallone     
Największym atutem tej widowiskowej produkcji pozostaje wspomniana przeze mnie wcześniej obsada aktorska. Aktorzy wcielający się w główne role bardzo dobrze poradzili sobie z trudnym zadaniem, którym było powtórzenie sukcesu bohaterów "Zabójczej broni". Oprócz ciągłej, dynamicznej akcji w produkcji znajdziemy wiele zabawnych sytuacji, które są idealnie zagrane i przemyślane. Stallone i Russell nawzajem sobie dogryzają i biorą udział w komicznych sytuacjach, których w filmie nie brakuje. Nawet w obliczu zagrożenia są w stanie znaleźć idealną kwestię, która wywoła na twarzy widza szeroki i w pełni uzasadniony uśmiech.
        Kurt Russell,  Sylvester Stallone    
Na wysokim poziomie stoi także świetnie skomponowana ścieżka dźwiękowa. Motyw muzyczny ''At the Office'' na zawsze zapadł mi w pamięć, a wszystko dzięki niepowtarzalnemu klimatowi i miłej dla ucha melodii. Pozostałe utwory prezentują się równie dobrze. Są chwytliwe, łatwe do zapamiętania oraz są esencją twardej muzyki kina akcji lat osiemdziesiątych, które dla kina były złotą epoką.
"Tango i Cash" to świetne, zapierające dech w piersiach widowisko, które obfituje w ciągłą, dynamiczną akcję oraz barwne, doskonale zagrane, komiczne postacie. "Tango i Cash" to film, który należy polecić każdemu fanowi dobrego, rasowego kina akcji i przezabawnej, groteskowej komedii.