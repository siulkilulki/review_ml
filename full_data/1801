<unique_name>
film/Toy+Story+3-2010-172884
<film>
Toy Story 3
<film_link>
http://www.filmweb.pl/film/Toy+Story+3-2010-172884
<film_rating>
7.2
<review_link>
http://www.filmweb.pl/reviews/Wspania%C5%82a+zabaw%28k%29a-10486
<reviewer_mark>
10
<review>
Jak zwykle genialni twórcy ze studia Disney-Pixar nie zawiedli rzeszy fanów, tworząc już swoją jedenastą pełnometrażową produkcję. "Toy Story 3" to wielki finał serii, której pierwsza część powstała w 1995 roku wylansowała studio i zarobiła dla niego miliony dolarów. Pierwsze "Toy Story" zapadło w pamięć, a jego kontynuacja nie wiele mu ustępuje. Po jedenastu latach przyszedł czas na ostatni spektakl, w którym zabawki powrócą ze swoją ostatnią, spektakularną przygodą. 
  
Jaki jest sekret studia Pixar i tego, że od dwóch dekad tworzy najlepsze i najbardziej dochodowe animacje? Sami twórcy twierdzą, że po prostu chcą robić filmy, jakie sami by chcieli obejrzeć w kinie. I to się chyba sprawdza, bo po raz kolejny mogłem przeżyć te kilkadziesiąt minut w towarzystwie Chudego i Buzza, głównych bohaterów cyklu "Toy Story". Po miażdżąco przychylnych recenzjach miałem ogromne oczekiwania co do "trójki", jednak zostałem w pełni zaspokojony. W czym tkwi sekret "Toy Story 3"? Chyba w tym, że historia, którą opowiadam w ogóle się nie zestarzała. Ciągle czuć w niej świeżość, której od trzeciej części brakuje chociażby w serii "Shrek". Genialna animacja i poczucie humoru sprawiają, że nie chce się wychodzić z kina (ja siedziałem do końca napisów końcowych). Nie chcę powtarzać tego, co pisano już w innych recenzjach, więc powiem krótko: film jest naprawdę świetny i polecam go każdemu, kto chce przyjemnie spędzić 2 godzinki przed ekranem, znowu czując się jak nic nie wiedzące dziecko. Naprawdę warto, tym bardziej, że ani w tym roku, ani w przyszłych latach nie zanosi się na kolejne tak udane animowane produkcje. 
    
Mimo tego, że mógłbym jeszcze długo chwalić najnowsze dzieło wśród komputerowych animacji, to nie sądzę, że to najlepszy film animowany jaki oglądałem w swoim życiu. Wręcz przeciwnie, uważam, że oryginalne "Toy Story" ciągle są najlepszą częścią tej wspaniałej trylogii. Jednak każdemu może zakręcić się łezka w oku, kiedy zobaczy finałową scenę najnowszego filmu Bradleya Raymonda i chyba to sprawia, że został on tak pokochany przez wielu ludzi na całym świecie bardzo szybko po swojej premierze (zarobił ponad miliard dolarów na całym świecie). I właśnie dla tego uważam, że każdy powinien go jak najszybciej obejrzeć. Gorąco polecam!