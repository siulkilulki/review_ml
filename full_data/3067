<unique_name>
film/Rocky+3-1982-9192
<film>
Rocky 3
<film_link>
http://www.filmweb.pl/film/Rocky+3-1982-9192
<film_rating>
7.2
<review_link>
http://www.filmweb.pl/reviews/Odzyska%C4%87+%22spojrzenie+tygrysa%22-17044
<reviewer_mark>
10
<review>
Po dwóch, bardzo udanych, obsypanych nagrodami filmach z serii "Rocky", Sylvester Stallone postanowił kontynuować historię znanego pięściarza. ''Rocky 3'' to jednak początek olbrzymich, pozytywnych zmian dla całej serii. 
 
Po zdobyciu tytułu mistrza świata wagi ciężkiej Rocky Balboa (Sylvester Stallone) wiedzie spokojne życie. Mieszka wraz z rodziną w mieście, w którym wszystko się zaczęło. Utalentowany pięściarz z łatwością kładzie na deski kolejnych, pragnących zwycięstwa bokserów. Dobrą passę przerywa Clubber Lang (Mr.T) - bezwzględny, agresywny, łaknący tytułu zawodnik, który wyzywa mistrza na pojedynek. Walka nie trwa jednak długo. Rozkojarzony, nieprzygotowany do walki Rocky przegrywa przez nokaut i traci ciężko zdobyty tytuł mistrza świata. Po śmierci swojego trenera Mickeya (Burgess Meredith) Rocky postanawia raz na zawsze skończyć z boksem. Nieoczekiwanie w Filadelfii zjawia się Apollo Creed (Carl Weathers), były przeciwnik Rocky'ego, który zostaje jego nowym trenerem. 
 


Po oszałamiającym sukcesie w wykonaniu dwóch pierwszych części serii opowiadającej o utalentowanym pięściarzu Stallone kontynuował rozpoczęta kilkanaście lat temu historię i w efektowny, przystosowany do klimatu lat osiemdziesiątych sposób zaprezentował film, który stał się dla serii zarówno przełomowy, jak i kluczowy. Tym razem Stallone będący aktorem, reżyserem oraz scenarzystą postawił na efektowność, odsuwając warstwę dramatyczną na drugi plan. Włączył do filmu większą liczbę, znacznie bardziej emocjonujących pojedynków, które uczyniły z tego obrazu jeszcze lepsze i ciekawsze widowisko. Fabuła filmu wciąż opiera się na prostocie, dzięki czemu widz ma okazję skupić się na filmie, a nie na analizowaniu poszczególnych wydarzeń, sklejając je w ciąg przyczynowo - skutkowy. Obsada pozostała niezmienna. Aktorzy wcielający się w główne role ponownie dali popis niebywałych umiejętności, odgrywając te same, znane z poprzednich części postacie. Duży ukłon należy skierować w stronę agresywnego Langa, czyli Mr.T. Aktor doskonale poradził sobie z wymagającą rolą. Bardzo dobrze odegrał postać agresywnego i niezwykle chciwego boksera. Aż trudno uwierzyć, że za występ w trzeciej części ''Rocky'ego'' otrzymał nominację do Złotej Maliny.
     Mr. T     

Na szczególną uwagę zasługuje fenomenalna ścieżka dźwiękowa. Tym razem w filmie zagościły bardziej energiczne, pobudzające ducha walki utwory. Ciężką pracę czołowego dla całej serii kompozytora o nazwisku Conti przyćmił niewątpliwie najbardziej znany filmowy utwór ''Eye of the Tiger'' skomponowany przez zespół Survivor, który współpracował również przy tworzeniu ścieżki dźwiękowej do czwartej części sagi.
"Rocky 3" w reżyserii Sylvestra Stallone'a to niewątpliwie kolejny sukces niezwykle utalentowanego aktora. Trzecia część przygód amerykańskiego pięściarza to porywająca opowieść o drodze na szczyt, bolesnym spadku z niego oraz efektownym powrocie. "Rocky 3" to film, który należy polecić każdemu fanowi dobrego, wzruszającego i niezwykle efektownego kina. 
