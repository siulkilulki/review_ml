<unique_name>
Zakochana.Jane
<film>
Zakochana Jane
<film_link>
http://www.filmweb.pl/Zakochana.Jane
<film_rating>
7.4
<review_link>
http://www.filmweb.pl/reviews/Uczucie+to+rzecz+po%C5%BC%C4%85dana%2C+pieni%C4%85dze+%E2%80%93+absolutnie+konieczna-5728
<reviewer_mark>
7
<review>
Film pt. "Becoming Jane" wyreżyserowany przez Juliana Jarrolda jest biografią znanej XVIII-wiecznej angielskiej pisarki Jane Austen. W rolę tytułowej bohaterki wcieliła się młoda aktorka, Anne Hathaway ("Diabeł ubiera się u Prady", "Tajemnica Brokeback Mountain"). Główną rolę męską – Toma Lefroya – zagrał aktor identyfikowany z rolami w takich filmach jak: "Ostatni Król Szkocji" oraz "Pokuta" – James McAvoy. Autorami scenariusza są Sarah Williams i Kevin Hood, a zdjęć Eigil Bryld. Muzykę do filmu skomponował Adrian Johnston. 
 
Jane Austen jest młodą kobietą, która na przekór XVIII-wiecznym zwyczajom pragnie być wykształcona i mądra oraz zamierza wyjść za mąż, nie dla pieniędzy, lecz z miłości. Jej rodzice (Julie Walters i James Cromwell) chcą, aby poślubiła mężczyznę, który zapewni jej dostatnie życie, a rodzinę pomoże wyciągnąć z długów. Odpowiednim kandydatem okazuje się bratanek Lady Gresham (Maggie Smith) – Pan Wisley (Laurence Fox). Jednak na swojej drodze Jane spotyka młodego, aroganckiego, przystojnego, lecz biednego Irlandczyka – Toma Lefroya. Początkowo bohaterkę irytuje sposób bycia oraz krytyka Toma, jednak z biegiem czasu ich losy zaczynają się łączyć, a w tym czasie Jane odrzuca oświadczyny Pana Wisleya. Czy Jane może związać się z mężczyzną tylko dlatego, że go kocha, czy może zdecyduje się poślubić bogatego bratanka arystokratki? Tego nie mam zamiaru zdradzić, ponieważ odebrałoby to przyjemność oglądania filmu. 
 
Sądzę, iż "Becoming Jane" jest bardzo dobrze wyreżyserowany, a gra aktorów jest prawie dokonała. Anne Hathaway wraz z Jamesem McAvoyem stworzyli wspaniałą parę, dzięki czemu film zyskał niezwykły klimat. Po obejrzeniu tego filmu zrozumiałam, że Jane Austen w swojej twórczości pisarskiej inspirowała się głównie własnymi przeżyciami. Moim zdaniem to świetna biografia, która ukazuje nam nie tylko barwne życie pisarki, ale również przybliża nam obraz XVIII-wiecznej Anglii i jej obyczaje. Obraz łączy w sobie elementy komedii i melodramatu. Został wzbogacony wspaniałą muzyką oraz genialnymi zdjęciami. Uważam, iż urzeknie nie tylko wielbicieli twórczości Jane Austen, lecz wszystkich wielbicieli – zwłaszcza wielbicielki – dobrego kina. Polecam obejrzeć "Becoming Jane", gdyż są to dwie cudownie spędzone godziny, aczkolwiek radzę zaopatrzyć się w chusteczki.