<unique_name>
film/Zabi%C4%87%2C+jak+to+%C5%82atwo+powiedzie%C4%87-2012-652571
<film>
Zabić, jak to łatwo powiedzieć
<film_link>
http://www.filmweb.pl/film/Zabi%C4%87%2C+jak+to+%C5%82atwo+powiedzie%C4%87-2012-652571
<film_rating>
5.8
<review_link>
http://www.filmweb.pl/reviews/Kryzys+Ameryki-14717
<reviewer_mark>
7
<review>
Andrew Dominik nie należy do reżyserów tworzących filmy taśmowo. Jego debiutancki "Chopper" ukazał się w 2000 roku. Od tego czasu minęło trzynaście lat, a premierę ma dopiero jego trzeci film. Jeśli reżyser każe czekać widzom dłuższy czas, to naturalne jest, że oczekujemy czegoś dopracowanego do perfekcji, zwłaszcza jeśli poprzeczka została podniesiona bardzo wysoko poprzednim filmem. Niestety "Zabić, jak to łątwo powiedzieć" dopracowane nie jest.  
 
 Fabuła opowiada dość prostą historię z półświatka przestępczego Stanów Zjednoczonych. Dwóch zwykłych przestępców okrada turniej pokerowy. Ofiary rabunku (mafia) postanawia zemścić się na złodziejach poprzez zatrudnienie profesjonalnego zabójcy aby ten pozbył się szkodników. 
 
 Sama historia jest tylko pretekstem do przedstawienia bohaterów i ich motywacji, bo to oni są w tym filmie najważniejsi. "Zabić, jak to łatwo powiedzieć" nie jest kolejnym filmem sensacyjnym, półtoragodzinnym seansem, o którym zapominamy po kilku godzinach. 
 
Dominik stawia tezę: amerykański system polityczno-społeczny upadł i Ameryka popada w ruinę. Polityka w tym filmie odgrywa istotną (jeśli nie najważniejszą) rolę. Na początku filmu, gdy widzimy obrazy brudnych, zniszczonych dzielnic amerykańskiej prowincji, w tle słyszymy polityczne banały o wspólnym szczęściu i nadziei. Tym zabiegiem Dominik pragnie przedstawić nam hipokryzję systemu. Praktycznie każda scena dzieje się w jakiejś podejrzanej okolicy, zniszczonej melinie czy zapleczu sklepu będącego przykrywką dla różnorakich działalności przestępczych. Kryzys dociera nawet do środowisk płatnych morderców, którzy teraz muszą targować się o cenę. Film wypada bardzo dobrze na płaszczyźnie aktorskiej. Brad Pitt w roli płatnego zabójcy, ze swoimi wąsami, włosami zaczesanymi do tyłu i poważną twarzą posługuje się shotgunem nadzwyczaj sprawnie. Ray Liotta w klasycznej dla siebie roli bosa gangu wypada jak zwykle dobrze. Polityczny populizm skontrastowany z brutalną rzeczywistością. Tak Dominik chce przekazać światu swoje niezadowolenie z obecnej sytuacji w Stanach. 
Film ogląda się dobrze, ale jednak pozostaje uczucie niedosytu. Nie ma na co specjalnie narzekać, ale nie ma się też czym specjalnie zachwycać. Upadek moralny Ameryki to dość banalny temat i przy tym lekko wyolbrzymiony problem. 
 
