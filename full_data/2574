<unique_name>
3.Terminator.Bunt.Maszyn
<film>
Terminator 3: Bunt maszyn
<film_link>
http://www.filmweb.pl/3.Terminator.Bunt.Maszyn
<film_rating>
6.4
<review_link>
http://www.filmweb.pl/reviews/Powr%C3%B3t+nieustraszonego+cyborga-17164
<reviewer_mark>
6
<review>
Bohaterem filmu jest mężczyzna o imieniu John (Nick Stahl), którego życiowym celem jest poprowadzenie rasy ludzkiej do zwycięstwa, w walce z bezlitosnymi maszynami. Obecnie John żyje bez adresu, telefonu, przyjaciół i rodziny. Jego jedynym zajęciem jest ucieczka przed zabójczymi cyborgami. Tymczasem w przeszłość zostaje wysłany nowy model Terminatora (Kristanna Loken). Jego zadanie polega na zgładzeniu nie tylko Johna, ale również ludzi, którzy w okrutnej przyszłości będą należeć do jego ruchu oporu. Żona mężczyzny wysyła do roku 2004 przeprogramowanego T-800 (Arnold Schwarzenegger). Tylko on może uchronić całą ludzkość przed zagładą. 
 
     Claire Danes,  Arnold Schwarzenegger,  Nick Stahl     

Fabuła filmu prezentuje się naprawdę ciekawie. Zarówno pierwsza, jak i druga część niezwykle popularnej serii charakteryzowała się mroczną, trzymającą w napięciu historią, dzięki której saga wkupiła się w łaski zagorzałych fanów produkcji science fiction. Pomimo niskiego budżetu oraz mało znanych wówczas aktorów, film odniósł niebywały sukces, co zaowocowało kolejnymi produkcjami z serii. Kolejny sequel nie mógł niczym nas zaskoczyć. Powrót Arnolda Schwarzeneggera na plan zdjęciowy tylko utwierdził mnie w przekonaniu, że czeka mnie krwawa jatka i emocjonujące pojedynki pomiędzy dwoma cyborgami. Stylizacja nowego przeciwnika T-800 pozytywnie mnie zaskoczyła. Tak silnego przeciwnika w całej serii jeszcze nie było.
     Kristanna Loken     

Zagorzali miłośnicy poprzednich filmów z serii nie będą zawiedzeni pod względem ilości pościgów, walk i emocjonujących strzelanin. Niezależnie od tego, czy nasi bohaterowie walczą wręcz czy z użyciem broni palnej, od razu wiemy, że nie skończy się na drobnych wgnieceniach. Efekty specjalne również wypadły dość dobrze, o czym świadczy nominacja do prestiżowego Saturna. W produkcji nie brakuje eksplozji, krwi i zróżnicowanej broni.
         

Największą wadą filmu pozostają jednak kreacje aktorskie, które stoją na bardzo niskim poziomie. Największy żal kieruje w stronę Nicka Stahla. Aktor zamienił rolę młodego buntownika na rolę narkomana. Pozostali aktorzy wypadli dość przeciętnie. Kristanna Loken spisała się w swojej roli nieźle, lecz daleko jej do Roberta Patricka z części drugiej. Jedynie Arnold Schwarzenegger pokazał po raz kolejny, na co go stać, idealnie odgrywając postać bezlitosnego cyborga z przyszłości.
"Terminator 3: Bunt Maszyn" to niezła produkcja, którą należy polecić każdemu miłośnikowi niezbyt wyszukanego kina akcji ze świetnymi efektami specjalnymi w tle.
