<unique_name>
film/Trema-1950-9726
<film>
Trema
<film_link>
http://www.filmweb.pl/film/Trema-1950-9726
<film_rating>
7.4
<review_link>
http://www.filmweb.pl/reviews/Niedocenione+dzie%C5%82o-19454
<reviewer_mark>
10
<review>
Alfred Hitchcock - jak każdy reżyser - tworzył lepsze i gorsze filmy. "Stage fright"zdecydowanie należy do tych pierwszych. W "Tremie" poznajemy historię Eve Gill (Jane Wyman), która wraz z ojcem (Alastair Sim) próbuje dowieść niewinności oskarżonego o morderstwo Jonathana Coopera (Richard Todd), w którym jest zakochana. Jej podejrzenia padają na żonę ofiary -  Charlotte Inwood (Marlene Dietrich). 
 
       Jane Wyman    
Poplątana intryga, którą zaserwował nam mistrz suspensu potrafi doprowadzić do zawrotu głowy. Niełatwo odnaleźć się w sprzecznych zeznaniach ukazanych w  tym dziele. Zastosowano tu klasyczne schemat - obraz zaczyna się w ciągu emocjonującej ucieczki przed policją, a jej powody zostają wyjaśnione dopiero po zasianiu ziarna niepokoju w sercach odbiorcy. Napięcie rosnąc z minuty na minutę coraz bardziej wciągając widza. Kiedy emocje sięgają zenitu dochodzi do zaskakującego finału. Nieprzewidywalność i nagłe zwroty akcji są bowiem największymi atutami tejże produkcji. Aby miejscami rozluźnić atmosferę Alfred Hitchcock  dodał filmowi odrobinę niewymuszonego humoru, co tym bardziej czyni z niego rewelacyjne dzieło. 
     Richard Todd,  Marlene Dietrich          Michael Wilding,  Marlene Dietrich    
Grająca główną bohaterkę Jane Wyman doskonale odnalazła się w roli kobiety rozdartej pomiędzy dwoma mężczyznami, a zarazem próbującej wyjść z niefortunnej sytuacji. Jej relacje z innymi postaciami również zostały mistrzowsko pokazane. Wątki romantyczne wbrew pozorom są zaletą, a nie wadą "Tremy", gdyż odsuwają widza od ostatecznego rozwiązania, a zarazem dodają obrazowi niepokoju, a działanie bohaterów nie są bezcelowe. 
"Trema" to zarazem bardzo emocjonujące kino kryminalne i dobrze wykonany dreszczowiec. Utrzymano go w ponurej konwencji klimatycznego, ponurego dramatu, w którym niełatwo dojść do rozwiązania zagadki. Nic nie jest tu oczywiste - postać wydająca się ani trochę nie związana ze zbrodnią ostatecznie odkrywa swoje mroczne oblicze... 
     Marlene Dietrich    
Alfred Hitchcock nie bez powodu jest uznawany za genialnego filmowca. Jego dzieła przesiąknięte są bowiem oryginalnością i suspensem, a zarazem potrafią wywołać dreszcze u widza. Mimo upływu czasu filmy takie jak "Trema" nie tracą na wartości, gdyż nie ma w nich nawałnicy efektów specjalny, a najważniejszy jest tu scenariusz, a dobra fabuła nigdy się nie zestarzeje. Atutami tej produkcji są także dobre kostiumy, scenografia i rewelacyjna rola Alastaira Sima. 
 
Podsumowując, obraz ten jest niedocenioną perełką wśród klasycznych kryminałów. Każdy szanujący się fan kina powinien się z nim zapoznać. Jest to bowiem film opowiadający niesamowicie wciągającą historię  z ciekawymi i dobrze zagranymi postaciami.