<unique_name>
Karol.Czlowiek.Ktory.Zostal.Papiezem
<film>
Karol - człowiek, który został papieżem
<film_link>
http://www.filmweb.pl/Karol.Czlowiek.Ktory.Zostal.Papiezem
<film_rating>
6.9
<review_link>
http://www.filmweb.pl/reviews/%22A+gdy+wr%C3%B3g+poszed%C5%82+do+nieba%2C+ja+zosta%C5%82em+w+piekle%22-2849
<reviewer_mark>
9
<review>
Zacznijmy od tego, że "Karol - papież, który pozostał człowiekiem" to nie kolejny dokumentalny film o papieżu Polaku, których mamy dziesiątki. Do tej produkcji podchodzimy raczej jak do patriotycznego obowiązku. W końcu to historia jednego z największych ludzi w dziejach. Na razie przybliżę trochę fabułę pierwszej części. 
 
Akcja rozpoczyna się na początku II wojny światowej. Do Krakowa przyjeżdża bezwzględny Hans Frank, który chce doszczętnie zniszczyć polską kulturę. Tymczasem młody Karol Wojtyła wraz z ojcem chce zaciągnąć się do polskiej armii. Po drodze cudem przeżywają nalot Niemców. Kiedy są już prawie u celu, okazuje się, że Armia Czerwona wkroczyła do Polski. Muszą jak najszybciej uciekać z powrotem. 
 
Pierwsza część niestety nie jest idealną biografią Karola Wojtyły. Brakuje tu rodzinnych Wadowic i szkolnych lat. Od razu jesteśmy wprowadzani w czasy ciężkie dla niego i dla całej Polski. Większość filmu poświęcona jest nie przyszłemu papieżowi, ale piekle II wojny światowej. To akurat nie jest wykonane tak źle. Potwierdzają to takie sceny, jak grająca na skrzypcach dziewczyna czy kiedy ksiądz Tomasz jest na kolacji u Hansa Franka. Takie sceny pozostają na długo w pamięci. Pierwsza część nie jest jednak zupełnie pozbawiona postaci Karola. Reżyser stara się znaleźć odpowiedź na pytanie, skąd u papieża Jana Pawła II wzięła się taka dobroć i miłość dla ludzi. Pokazuje, że już od początku był on człowiekiem niezwykłym. Jest jeszcze sprawa nazisty, który poniekąd uratował życie młodemu Wojtyle. Właśnie on pokazuje, że nie wszyscy naziści byli źli. 
 
Druga część filmu to czasy komunistyczne, w których księża są prześladowani. Karol Wojtyła jest już księdzem. Ma bardzo dobre kontakty z młodzieżą. Jego kariera pnie się bardzo szybko do góry, jednak wielu osobom to się nie podoba... 
 
Druga część jakby lepsza. Więcej czasu poświęcono przyszłemu papieżowi. Wygląda to tak, jakby reżyser obejrzał część pierwszą i poprawił błędy. Wiele jest wzruszających scen, ale ja nie miałem wątpliwości, że najbardziej przejmująca jest ostatnia. Znakomitym pomysłem było umieszczenie prawdziwego materiału po wyborze papieża na końcu filmu. 
 
"Karol" to na początku prawdziwa lekcja historii dla każdego Polaka. Jednak przede wszystkim to historia człowieka. Człowieka niezwykłego, dla wielu już świętego. Na sukces filmu składa się reżyseria Giacomo Battiato, świetna muzyka Ennio Morricone oraz przede wszystkim gar aktorów, w szczególności Piotra Adamczyka. W kinie trochę denerwował mnie polski dubbing - Niemcy, Rosjanie, Włosi - wszyscy mówią po Polsku. Ale to jeszcze można wybaczyć. 
 
Na koniec wyjaśnienie tytułu recenzji. Film ukazuje piekło na ziemi, jakie działo się w trudnych dla Polski czasach, zaczynając od roku 1939. Wtedy to nie wiadomo było, co lepsze - życie czy śmierć. Dalsze rozważania pozostawiam wam.