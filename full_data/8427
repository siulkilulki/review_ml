<unique_name>
film/Przedstawiamy+Feebles%C3%B3w-1989-32402
<film>
Przedstawiamy Feeblesów
<film_link>
http://www.filmweb.pl/film/Przedstawiamy+Feebles%C3%B3w-1989-32402
<film_rating>
7.3
<review_link>
http://www.filmweb.pl/reviews/Muppety+na+dragach-5143
<reviewer_mark>
9
<review>
Jak wyobrażaliście sobie największe gwiazdy światowego show biznesu prywatnie? Czy zastanawialiście się kiedykolwiek jakie mają nałogi i problemy? "Meet the Feebles" przedstawia wszystkie ich kłopoty w komediowy sposób. 
 
Fabuła ma się następująco. Hipopotamica Heidi jest znaną i lubianą aktorką. Niestety jej życie nie jest tak piękne jak może się wydawać. Jest ona otyła, a w dzień jej najważniejszego spektaklu dowiaduje się o tym, że zdradza ją mąż Bletch. Tymczasem w piwnicach teatru szczur Trevor kręci film sado-maso, królik-seksoholik Harry dowiaduje się, że ma AIDS, żaba - weteran wojny w Wietnamie jest na głodzie narkotykowym, a wścibska mucha-reporter stara się zdobyć największe tajemnice gwiazd. Niedługo przed przedstawieniem do grupy Feeblesów dołącza również Robert (lub jak to lubi się przedstawiać Łobert), który od pierwszego wejrzenia zakochuje się w Lucille. 
 
W filmie widzimy wszystkie przekleństwa dzisiejszego świata: narkotyki, zdradę, a nawet próbę gwałtu!!! 
 
Ciężko mówić tutaj o grze aktorskiej, bowiem wszystkie postacie odegrane są perfekcyjnie przez kukiełki, znane między innymi z Muppetów, jednak dubbing jaki jest pod nie podłożony perfekcyjnie pasuje do charakteru postaci i ich sposobu życia. 
 
Film stworzony został przez Peter Jacksona (tak, tak tego od "Władcy Pierścieni"), głównie z zysków ze sprzedaży filmu "Bad Taste", które i tak nie były ogromne. Pomimo tego, że został nakręcony prawie 20 lat, wciąż można się na nim śmiać praktycznie bez przerwy. Ale wbrew pozorom to nie tylko komedia! Dostrzegamy tu również sceny rodem z najlepszych dramatów obyczajowych, a ich najlepszym przykładem może być to co przeżywa biedna Heidi, i jak wykorzystywana jest przez swojego zwyrodniałego męża. 
 
Ogólnie film uważam za jedną z najlepszych czarnych komedii jakie miałem okazje oglądać. Kukiełki, zachowują się jak prawdziwi ludzie i tak jak prawdziwi ludzie mają swoje wady i zalety. Moja ocena to: 9/10.