<unique_name>
film/Pi%C4%99%C4%87+ta%C5%84c%C3%B3w-2013-661002
<film>
Pięć tańców
<film_link>
http://www.filmweb.pl/film/Pi%C4%99%C4%87+ta%C5%84c%C3%B3w-2013-661002
<film_rating>
6.8
<review_link>
http://www.filmweb.pl/reviews/Wyta%C5%84czy%C4%87+mi%C5%82o%C5%9B%C4%87-14965
<reviewer_mark>
7
<review>
"Pięć tańców" przypomina jedną z podstawowych prawd kina, o której jednak twórcy często zapominają. Film nie potrzebuje skomplikowanych historii, dziesiątek bohaterów, rozdmuchanych scenografii, by oczarować widzów. Wystarczy dobry pomysł i sposób na podzielenie się swoją pasją z widzami. Alan Brown udowodnił, że ma i jedno, i drugie już w swoim fantastycznym poprzednim filmie "Szeregowy Romeo". Teraz, obrazem "Pięć tańców", potwierdza, że nie był to jednorazowy przypadek. 
 
     Ryan Steele,  Reed Luplau     
  
Fabularnie głównym bohaterem filmu jest młody Chip, który przybył do Nowego Jorku z prowincji, by zrealizować swoje marzenia. Chce być tancerzem i zrobi wszystko, co konieczne, by nim zostać. Może nawet zostać bezdomnym. I choć nie bardzo ma się gdzie podziać, a jego matka wciąż wydzwania, by szantażem zmusić go do powrotu, ma szczęście. Oto bowiem zauważył go znany choreograf i zaoferował rolę w swoim nowym przedstawieniu. Chip żyje teraz kolejnymi próbami, na których powoli staje się częścią społeczności tancerzy, znajduje też opiekunkę, która przygarnie go pod swój dach, i miłość w osobie przystojnego tancerza imieniem Theo. 
 
Rzeczywistym bohaterem filmu jest jednak – zgodnie z tytułem – taniec.  To na nim skupia swoją uwagę Brown. Przybliża nam różne stadia formowania się ostatecznego dzieła tanecznego. Zaczyna od prezentacji podstawowych elementów, jakimi są tancerze i choreograf. Następnie pokazuje chaos przypadkowych ruchów, pomyłek, potknięć, ciągłych powtórzeń, z których na końcu wyłaniają się, niczym motyle z kokonów, piękne układy taneczne. Dla reżysera taniec jest życiem w skali mikro. Brown buduje ciekawe analogie pomiędzy tańcem a tym, co przydarza się ludziom na co dzień. I tu, i tu mamy do czynienia z niekończącą się fazą prób i błędów, z których – jeśli będziemy z uporem podnosić się z kolan – może wyniknąć coś wspaniałego. 
 
     Ryan Steele,  Reed Luplau          Ryan Steele,  Reed Luplau          Ryan Steele,  Reed Luplau     

Brown tworzy swoją przypowieść bardzo prostymi środkami. Jego narracja jest surowa, ale nigdy chłodna. Świetnie udało mu się ukazać złożoność głównych postaci. Chip w przepięknej interpretacji Ryana Steele'a to chłopak jednocześnie cichy i charakteryzujący się błazeńską iskierką w oku. Z kolei Theo, choć w sprawach seksu bardzo otwarty i bezpośredni, kiedy do głosu dochodzi prawdziwe uczucie, staje się zaskakująco niezdarny i niepewny siebie. 
 
"Pięć tańców" to kino, w którym zakochają się fani sztuki tanecznej oraz niepoprawni romantycy. Reżyser zatroszczył się o jednych i drugich najlepiej, jak tylko potrafił. I trzeba przyznać, że ten skromny film jest dziełem w pełni satysfakcjonującym.