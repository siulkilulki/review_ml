<unique_name>
film/W+cywilu-2006-239402
<film>
W cywilu
<film_link>
http://www.filmweb.pl/film/W+cywilu-2006-239402
<film_rating>
5.7
<review_link>
http://www.filmweb.pl/reviews/W+sam+raz+na+raz-15050
<reviewer_mark>
5
<review>
Żona Johna Tritona, żołnierza Korpusu Piechoty Morskiej USA, zostaje uprowadzona. Porywaczami okazują się złodziej diamentów i jego pachołkowie, uciekający z miejsca napadu. Triton, którego właśnie zdymisjonowano ze służby wojskowej, wyrusza w szaleńczą pogoń za bandytami. 
 
     John Cena    
 Choć "The Marine" nie jest mądrym filmem, mądrzy zdają się być jego twórcy. Pomimo aktualnego tematu konfliktów zbrojnych w Iraku, obraz przypomina bardziej komedię sensacyjną niż dramat wojenny. Scena otwierająca film, w której sierżant Triton wkracza do kryjówki Al-Kaidy i sprawia łomot terrorystom, nie emocjonuje i nie porusza, ale – z całą pewnością – śmieszy. Scenarzyści nie potraktowali swojego projektu zbyt poważnie, a reżyser John Bonito nakręcił go z przymrużeniem oka. 
 
 Szkoda, że zdrowego dystansu zabrakło debiutującemu w roli aktora wrestlerowi, Johnowi Cena. Kreowany przez niego bohaterski żołnierz Marines jest nieforemny i do bólu sztywny. Brak mu gracji, z jaką na planach swoich produkcji poruszał się chociażby Arnold Schwarzenegger – ewidentny inspirator postaci Johna Tritona. Z tego powodu "The Marine" nie miał szans stać się hitem na miarę "Predatora" czy "Komando". 
 
     John Cena    
 Za sprawą wartkiej akcji, rzetelnych popisów kaskaderskich i humoru "The Marine", w Polsce wydany pod tytułem "W cywilu", urasta do rangi strawnego kina akcji. Film Johna Bonito nie zakrawa i prawdopodobnie nie miał zamiaru zakrawać na dzieło kultowe, sprawdza się natomiast jako propozycja na jednorazowy seans. 
