<unique_name>
film/Ave%2C+Cezar-2016-711695
<film>
Ave, Cezar!
<film_link>
http://www.filmweb.pl/film/Ave%2C+Cezar-2016-711695
<film_rating>
5.9
<review_link>
http://www.filmweb.pl/reviews/Niech+%C5%BCyje+chaos-18675
<reviewer_mark>
5
<review>
Historia, którą serwują nam twórcy "Ave, Cezar!", jest niespójna i dziurawa jak stary materac, a obserwowanie niektórych scen przypomina wbijanie się uszkodzonej sprężyny prosto w siedzenie. Z założenia artystyczny i subtelny przekaz został niestety mocno przekombinowany. 
 
     George Clooney   Universal Pictures  
Główna oś fabularna kręci się wokół producenta filmowego Eddiego Mannixa (Josh BrolinJosh Brolin), który zmaga się z problemami w swoim studiu. Jest ich kilka: porwany aktor, upierdliwi dziennikarze, niesnaski między pracownikami, etc. Mężczyzna próbuje się odnaleźć w tym bałaganie, biegając z jednego miejsca na drugie, gdy w tym samym czasie w tle rysuje się większa intryga. 
Fabuła "Ave, Cezar!" jest chaotyczna. Przejścia pomiędzy kolejnymi ujęciami są szybkie i sprawiają wrażenie przypadkowych, często bez wzajemnego powiązania. W jednej chwili widzimy siedzącego w gabinecie Mannixa prowadzącego gorączkową rozmowę przez telefon, by w następnej obserwować próby dojścia do porozumienia reżysera Laurenca Laurentza (Ralph FiennesRalph Fiennes) z wyrwanym z westernu i przeniesionym "na salony" aktorem Hobie Doylem (Alden EhrenreichAlden Ehrenreich). Wielokrotnie zdarza się, że zapoczątkowany wątek nie ma późniejszego rozwinięcia i niknie w gąszczu stale gromadzących się nowych historii i wstawek. 
 
Oczywiście, niemało jest w filmie sytuacji wywołujących uśmiech. Przykładem może być scena rozmowy Mannixa z przedstawicielami duchowieństwa na temat powstającego filmu czy też przemowa aktora Bairda Whitlocka (George ClooneyGeorge Clooney) na planie produkowanego hitu, który ma nosić nazwę właśnie "Ave, Cezar!". 
 
     Scarlett Johansson   Universal Pictures   

Toczącą się akcję ożywiają najbardziej sekwencje taneczne, będące bodajże najciekawszymi elementami produkcji. Przyjemnie obserwuje się akrobacje w wodzie z udziałem rozkapryszonej DeeAnny Moran (Scarlett JohanssonScarlett Johansson) przebranej w kostium syreny. Najlepiej wypada jednak choreografia ze stepującym i śpiewającym w przebraniu marynarza Burtem Gurneyem (Channing TatumChanning Tatum), co od razu przywodzi na myśl podrygi Fred AstaireFreda Astaire’a w Błękitna parada (1936)Błękitnej Paradzie z 1936 roku. 
 
Niestety, te żywiołowe i zabawne momenty są jedynie przerywnikami w stosunkowo nudnej i nijakiej całości. Wystarczy wspomnieć dialogi prowadzone przez uprowadzonego Bairda Whitlocka z pewnym profesorem, które są zdecydowanie przekombinowane i nużące. Reszta nie wypada lepiej. 
"Ave, Cezar!" nieszczególnie zaskakuje ani nie wciąga, przez co film w pewnej chwili zaczyna dłużyć się niemiłosiernie. I chociaż, oglądając go, można się nieraz ubawić, to sam humor nie ratuje dość męczącej i zakręconej historii. To produkcja przeznaczona raczej dla wytrwałych i cierpliwych widzów, którzy czerpią przyjemność z wyłapywania subtelnych, niedopowiedzianych wskazówek.