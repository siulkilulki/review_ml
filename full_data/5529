<unique_name>
film/Ksi%C4%99%C5%BCniczka+%C5%82ab%C4%99dzi-1994-6909
<film>
Księżniczka łabędzi
<film_link>
http://www.filmweb.pl/film/Ksi%C4%99%C5%BCniczka+%C5%82ab%C4%99dzi-1994-6909
<film_rating>
7.5
<review_link>
http://www.filmweb.pl/reviews/Niech+si%C4%99+Disney+chowa-6380
<reviewer_mark>
10
<review>
"Jezioro łabędzie" to przepiękny balet, gdzie urocze aktorki tańczą i śpiewają, ukazując nam zaczarowany, nowy świat, miejsce, w którym każdy znajdzie coś dla siebie i będzie szczęśliwy jak nigdzie indziej na Ziemi, planecie zabrudzonej, niechlujnej, okropnie zaniedbanej, gdzie panują pech i zło. O ile balet Czajkowskiego przedstawia nam historię księżniczki zamienionej przez złego czarnoksiężnika i jego córkę w łabędzicę, o tyle "The Swan Princess" ukazuje nam coś innego, jeszcze piękniejszego, historię prawdziwej miłości, która do dziś urzeka mnie bardziej od dzieł Disneyowskich, takich jak "Kopciuszek", "Pocahontas", "Mała Syrenka" czy "Piękna i Bestia". 
 
Gdyby w tamtych czasach, a także i teraz, w roku 2008, dwudziestego pierwszego wieku, ktoś porównał Walta Disneya do księżniczki łabędzi, wygrałby to drugie. Ludzie nie zauważają prawdziwego piękna, tego, co najważniejsze. Zaś ja umiem patrzeć - widzę to coś w oczach Odetty, coś, co twórcy umieli przedstawić nawet w animacji. Klasyczna opowieść zadziwi każdego. Niech się schowają "Mulan" i "zakochane kundle"! Przy historii Odetty wszystkie inne filmy płoną ze wstydu i pragną wiać, gdzie pieprz rośnie! 
 
Wszystko zaczyna się, gdy w życiu króla Wiliama pojawia się malutkie niemowlę, jego córka, Odetta. Księżniczka szybko przyjmuje zwyczaje należące do rycerzy - zaczyna władać mieczem i staje się niebezpieczna. Ofiarą jej zdolności często pada książę Deryk, którego Odetta odwiedza w każde wakacje, mimo jej niechęci. Królowa Uberta i Król Wiliam postanowili bowiem, że ich dzieci kiedyś połączą dwa królestwa poprzez ślub. 
 
Przez wszystkie lata - dzieciństwo, pełnoletność, dorosłość - Deryk i Odetta nie lubili się. Poniżali nawzajem i dokuczali. Podczas gdy Deryka nikt nie traktował poważnie, Odettę uwielbiali wszyscy. W końcu pewnego dnia Deryk uświadomił sobie piękno i odwagę Odetty. Zakochany, rozpoczął przygotowania do ślubu, który się nie powiódł. Zły czarnoksiężnik Rodbart, wygnany niegdyś z królestwa Odetty, powrócił bowiem i z zemsty zamienił piękną księżniczkę w Łabędzicę, a następnie umieścił ją w Jeziorze Łabędzim. 
 
Bezbronna księżniczka podczas każdej nocy była kobietą, księżniczką uwięzioną przez złą klątwę. W dzień przybierała postać księżniczki łabędzi, pięknej, białej istoty... Pech chciał, że przez ostatnie słowa Króla Wiliama, zabitego przez Rodbarta, Deryk zrozumiał, iż to łabędź jest złym potworem i teraz poluje na Odettę. Czy księżniczce uda się wydostać z Jeziora Łabędziego, odwrócić czas i udowodnić Derykowi, iż jest zagubioną niegdyś księżniczką, jego prawdziwą miłością? 
 
Dowiecie się tego z filmu! 
 
Na kasecie dostępne również zwiastuny kontynuacji filmu, "Tajemnica Zamku" i "Skarb czarnoksiężnika".