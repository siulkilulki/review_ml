<unique_name>
film/Powr%C3%B3t+trupa-2009-505149
<film>
Powrót trupa
<film_link>
http://www.filmweb.pl/film/Powr%C3%B3t+trupa-2009-505149
<film_rating>
5.7
<review_link>
http://www.filmweb.pl/reviews/Bardzo+dobre+autorskie+kino-12414
<reviewer_mark>
7
<review>
Autor "The Revenant" to prawdziwy człowiek renesansu, choć na jego koncie jako reżysera widnieją dotychczas wyłącznie dwa filmy. Nie widziałem jego debiutanckiego obrazu, ale teraz mogę powiedzieć, że z niecierpliwością czekam na więcej. 
 
D. Kerry Prior to postać zasłużona dla kinematografii od nieco innej strony. Człowiek ten przez lata parał się głównie efektami wizualnymi, specjalnymi i charakteryzacją. Maczał palce  w takich filmach, jak: "Mordercze kuleczki III: Władca umarłych", "Mordercze kuleczki IV: Zapomnienie", "Koszmar z ulicy Wiązów 3: Wojownicy snów" również czwarta część, "Głębia", "W krzywym zwierciadle: Witaj, Święty Mikołaju" czy ostatecznie "Plazma". Jest tego znacznie więcej. Powyższe tytuły raczej mówią same za siebie. D. Kerry Prior zagrał również samego siebie w dokumencie "Phantasmagoria" wysoko ocenianym choć sam nie miałem przyjemności.  
 
"Revenant" to horror z czarnym humorem. Opowiada historię Barta, w którego wcielił się David Anders, młody aktor z dużym dorobkiem serialowym i  raczej skromnym, jeśli chodzi o długi metraż. Bart ginie w Iraku i budzi się w trumnie w swoim rodzinnym mieście. Natychmiast kieruje się do swojego przyjaciela, którym jest lekkoduch Joey - udana rola Chrisa Wilde'a - aktora z równie bogatym doświadczeniem telewizyjnym. Okazuje się, że Bart to zmobie, tyle tylko że zachowuje się i wygląda niemal jak normalny człowiek. Pewnym mankamentem okazuje się fakt, że musi pić krew, żeby powstrzymać rozkład swojego ciała. Z kolei w ciągu dnia wyłącza się całkowicie, przestaje funkcjonować. Mathilda przyjaciółka naszych bohaterów uważa, że Bartowi należy odrąbać głowę i wbić kołek w serce. Jednak Joey ma inną wizję. 
 
Film jest bardzo dobrze zagrany. Bart i Joey tworzą doskonały duet. Ogólnie aktorzy są dobrze dobrani łącznie z postaciami z drugiego i dalszego planu. Efekty specjalne może nie zawsze są doskonałe, ale przyzwoite. Również pewne nieścisłości fabuły nie wpływają na odbiór filmu. Do takich nieścisłości zaliczam scenę, w której Bart  dostaje serię z pistoletu pod sklepem, ale nie widać śladów po kulach. Ponadto wątek z Janet, dziewczyną Barta, wydaje się nieco nieprzemyślany. Jak na osobę tak oddaną to jest zbyt nieobecna w całym filmie. 
 
Nie ma tutaj typowego horroru czy komedii. Jednak film broni się oryginalnym scenariuszem i bardzo dobrą grą aktorską. Główny bohater jest tutaj pokazany jako ktoś pośredni pomiędzy wampirem (pije krew, śpi w dzień) a zombie. Mamy w filmie kilka ukrytych odniesień np. do "Brudnego Harry'ego", moim zdaniem jest pewna scena, która może być pastiszem na Quentina Tarantino, a dla erudytów również, choć pośrednio do Kafki. Film ogląda się z lekkością, nieco humorystyczną choć w zasadzie śledzimy dramat Barta i przekleństwo jego nieśmiertelności (czyżby Frankenstein?). Pozycja godna polecenia nie tylko fanom horroru. Może zabrakło nieco czarnego humoru, ale z czystym sumieniem daję siedem gwiazdek. 
 
Jeśli chcecie się dowiedzieć, do czego można użyć wibratora albo czy zombie może popełnić samobójstwo, zapraszam na film. 
  
