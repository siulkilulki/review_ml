<unique_name>
film/Mniejsze+niebo-1980-7783
<film>
Mniejsze niebo
<film_link>
http://www.filmweb.pl/film/Mniejsze+niebo-1980-7783
<film_rating>
7.2
<review_link>
http://www.filmweb.pl/reviews/Historia+z+problemem+w+tle-11583
<reviewer_mark>
9
<review>
Problem indywidualności i wyabstrahowania ze społeczeństwa jest dość często poruszanym tematem filmowym - "Lot nad kukułczym gniazdem (1975)Lot nad kukułczym gniazdem" Milosa Formana czy "Szymon Pustelnik (1965)Szymon Pustelnik" Luisa Bunuela to tylko nieliczne z produkcji. Ale nie tylko zagraniczni reżyserzy zajmowali się tym zagadnieniem. Janusz MorgensternJanusz Morgenstern  ("Jowita (1967)Jowita", "Żółty szalik (2000)Żółty szalik") w "Mniejsze niebo (1980)Mniejszym niebie" potraktował temat w sposób niezwykły i równie mocno oddziałujący na widza jak powyższe filmy. 
 
 Oto Artur (Roman Wilhelmi), uznany mikrobiolog i dobry ojciec, porzuca swą rodzinę, rezygnuje z pracy i postanawia zamieszkać na dworcu PKP; śpi w dworcowym hotelu. Nie ma kochanki, z troską zabezpiecza sytuację finansową rodziny. Od tej pory całymi dniami chodzi po pasażach, po peronach, je w podrzędnych barach, czasem poczyta gazetę, usiądzie w jakimś kącie i wykonuje szereg innych z pozoru bezsensownych czynności. Artur jest bardzo inteligentnym, lecz ogromnie osamotnionym człowiekiem, nie znajduje zrozumienia u najbliższych, więc ucieka, a w "nowym życiu" znajduje tylko kolejne bariery i brak akceptacji. Zostaje osaczony przez własne problemy i presję ze strony znajomych. Jednym jawi się wariatem, inni upatrują w jego rozterkach szansę, by wskoczyć na szczyt kariery.  
 
 Film traktuje o indywidualności, braku odpowiedzialności moralnej ze strony mediów, ale też o tym, że każdy może znaleźć swój świat i zamknąć się w nim. Mikrobiolog znalazł się w mikroświecie i bada go z pozycji obserwatora; tu tętni życie – ludzie się rodzą (wymowna scena porodu pod ścianą dworca), inni umierają, jeszcze inni po prostu żyją, przechodzą, jedząc kanapkę i biegną, by zdążyć na pociąg. Ten codzienny, lecz niezwykły świat tworzą głównie oryginalne zdjęcia Ryszarda Lenczewskiego i przejmująca, neurotyczna muzyka Zygmunta Krauzego.  
 
 Świetny scenariusz oparty na książce Johna Waina i doskonała reżyseria Janusza Morgensterna oraz bardzo dobre kreacje Romana Wilhelmiego i Jana Englerta przyczyniają się do tego, że "Mniejsze niebo" to obraz wielki, choć i wielce niedocenionym. Posiada ogromne walory artystyczne (pomijam montaż, ponieważ w wielu miejscach dźwięk nie jest zgodny z obrazem, ale to sprawka sprzętu) oraz spełnia podstawowe zadanie filmu psychologicznego, na nic nie daje jednoznacznej odpowiedzi. Widz, który myślał, że obejrzy film "na niedzielne popołudnie", zawiedzie się srodze i wyłączy po kilku minutach, a każdy inny wyjdzie z tego doświadczenia z ogromnym bólem głowy – od zderzenia z problemem.  
