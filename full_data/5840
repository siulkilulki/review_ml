<unique_name>
film/Victor+Frankenstein-2015-686359
<film>
Victor Frankenstein
<film_link>
http://www.filmweb.pl/film/Victor+Frankenstein-2015-686359
<film_rating>
5.8
<review_link>
http://www.filmweb.pl/reviews/Przewa%C5%82kowany-18380
<reviewer_mark>
5
<review>
We współczesnej popkulturze kroku się nie da zrobić bez potknięcia o jakiegoś Frankensteina. Gdzieś w zbiorowej świadomości wciąż żywy jest jego wizerunek z klasycznych filmów Universalu. Prócz tego, jeśli ktoś chce dobrą, blockbusterową adaptację literackiego pierwowzoru ma wersję  Kennetha Branagha. Dalej wyliczając, istnieje cała masa szalonych wariacji na jej temat z campowym "Frankenstein Unbound" Rogera Cormana na czele czy animowanym "Frankenweenie" Burtona. Ale nie trzeba się nawet cofać kilka lat wstecz, wystarczy spojrzeć na zeszły rok. Telewizja po mistrzowsku wykorzystała postać z książki Mary Shelley. Dramat kreatury Frankensteina został na poważnie i w niezwykle angażujący sposób przedstawiony w "Domu grozy", a Sean Bean przeprowadził niezwykle udane i klimatyczne śledztwo we "Frankenstein Chronicles". Nie ma obecnie tematu bardziej wyeksploatowanego niż Victor Frankenstein i jego potwór, a co gorsza w przeciwieństwie do małego ekranu mainstreamowe kino nie ma odwagi, by podejść do niego w kreatywny sposób. 
 
     James McAvoy   Twentieth Century Fox Film Corporation   

Zwłaszcza że za wszystko wzięli się niewłaściwi ludzie. Paul McGuigan ma na swoim koncie takie świetne filmy jak "Gangster numer jeden" oraz "Zabójczy numer", a przy okazji wyreżyserował najlepsze odcinki "Sherlocka". Także talentu nikt mu nie może odmówić, ale ewidentnie najlepiej sprawdza się w swojej niszy brytyjsko kryminalnych klimatów. Czasem jednak McGuigan bierze na warsztat zupełnie z czapy temat, no i oczywiście wychodzi z tego ciężkostrawna kaszana. Tu dodatkowo do pomocy miał Maxa Landisa, któremu udało się dostarczyć w ciągu jednego roku dwa wtórne, nieoryginalne scenariusze. 
 
"Victor Frankenstein" stara się być historią typu origin i opowiadać o początkach procesu ożywiania człowieka. Przy okazji robi to z perspektywy Igora, który jak to już w popkulturze dobrze wiadomo, służy za asystenta szalonego doktora. Nawet bez znajomości zwiastuna czy innych zapowiedzi, osobę ogarniętą choć trochę z motywem Frankensteina film w wielkim stopniu nie zaskoczy. Dwójka naukowców bawi się w Boga i przekracza bariery etyczne w imię przełomu naukowego. Wszystko to nie podoba się konserwatywnemu inspektorowi policji, który z niedopuszczenia do eksperymentu czyni sprawę osobistą. W wielkim skrócie - szaleniec szaleńca szaleńcem pogania. Trójka głównych postaci to dżentelmeni nie do końca zdrowi na umyśle, których ciężko lubić i z którymi trudno się utożsamiać. James McAvoy zagrał naprawdę nieźle. Tryska energią, pełno w nim przebojowości, ale też zero empatii i sporo zapału do manipulowania, szczególnie Igorem. Z kolei ów postać, w którą wciela się Daniel Radcliffe, jest dość nijaka. Po części wynika to z założeń scenariuszowych, ale aktor nie dodaje wiele od siebie, przez co dość istotne zwroty akcji wydają się wymuszone. Ba, nawet Andrew Scott nie bryluje, a raczej irytuje, gdyż jego postać siłą wpycha się do fabuły i jedynie wydłuża film, a nie faktycznie dodaje do niego ciekawy wątek. 
 
     Andrew Scott   Twentieth Century Fox Film Corporation        James McAvoy   Twentieth Century Fox Film Corporation   

"Victor Frankenstein" miota się gdzieś pomiędzy poważnym dramatem ideologicznym i osobistym, a kiczowatą, rozrywkową opowieścią o szalonym naukowcy. Twórcy starają się uderzać w realistyczne tony i łączyć je z absurdalnymi akcjami stanowiącymi czystą fantastykę. Te wszystkie przerysowane sekwencje wyrastają mimo wszystko na największą atrakcję filmu. Genialnie zainscenizowana ucieczka z cyrku i przyspieszony proces leczenia krzywizny dają złudną nadzieję na prawdziwie ekscytującą petardę filmową. Całą radość z oglądania zabija bardzo powolny rozwój wydarzeń, opierający się na postaciach, które trudno do końca brać na poważnie lub sympatyzować z nimi. 
 
     Daniel Radcliffe,  James McAvoy   Twentieth Century Fox Film Corporation   

Szaleństwa brakuje też w warstwie wizualnej. W momencie, kiedy fabuła daje okazję do pokazania najbardziej pokrętnego potwora świata, twórcy serwują jedynie nieco poharataną małpę, przy okazji znów udowadniając o wyższości efektów tradycyjnych nad cyfrowymi. Ta jedna sytuacja dobrze odzwierciedla cały film, w którym zabrakło odwagi oraz dozy szaleństwa do radosnej zabawy i odkrywania pokręconych teorii. Całość nie jest oczywiście aż taką żenadą jak "Ja, Frankenstein", bo trudno stworzyć bardziej niedorzeczną fabułę, a w dodatku w "Victorze" początek i koniec trzymają w napięciu. Może gdyby ze środka wyciąć godzinę materiału, wszystko przerodziłoby się w ekscytujący seans(iczek). Nie zmienia to faktu, że po raz kolejny przewałkowano historię, która adaptowana była już pierdyliard razy, a wprowadzone zmiany nie są na tyle istotne, by dawać nowej wersji Frankensteina szansę. 
