<unique_name>
Incepcja
<film>
Incepcja
<film_link>
http://www.filmweb.pl/Incepcja
<film_rating>
8.3
<review_link>
http://www.filmweb.pl/reviews/Niewyobra%C5%BCalny+%C5%9Bwiat+sn%C3%B3w-10068
<reviewer_mark>
8
<review>
Bardzo długo czekałem na kolejny film Christophera Nolana, którego od wielu lat jestem wielkim fanem. Po jego dwóch niesamowitych Batmanach sądziłem, że nakręcił już najlepsze produkcje w swojej karierze i teraz trochę odpuści. Tak się jednak nie stało, bowiem jego najnowszy film "Incepcja" jest jeszcze bardziej naładowany akcją, jeszcze bardziej spektakularny i jeszcze bardziej nieprzewidywalny niż którykolwiek produkt z gatunku sci-fi przedtem. To nie tylko rewelacyjne kino rozrywkowe, ale także bardzo oryginalna fabuła, która przejdzie do historii kina jak wcześniej "Gwiezdne Wojny", "Łowca Androidów", czy też "Matrix", a może nawet je przebije. 
    
A wszystko zaczyna się do pytania, czym właściwie jest tytułowa incepcja. To wejście do czyjegoś umysłu i zaszczepienie w nim pewnej idei, która może się rozrastać i owocować w prawdziwym świecie. Wydaje się, że nie jest to takie trudne do załapania, jednak sen to złuda i wyobraźnia ludzkiego umysłu. W nim nic nie jest prawdziwe, trudno odróżnić co realne, a co nie. Na przykład, czy ciągle jest się w śnie lub czy sam sen nie znajduje się we śnie. Chris Nolan napisał prawdopodobnie swój scenariusz życia znacznie przewyższający ten napisany przed dziesięcioma laty do "Memento". Nigdy nie spotkałem się z tak oryginalną historią opowiedzianą na ekranie. Mogłaby ona jednak nie wypalić, gdyby za jej zrobienie byli odpowiedzialni nie właściwi ludzie. Na szczęście Nolan to prawdopodobnie najlepiej zapowiadający się reżyser w Hollywood, który zadbał aby jego najnowsze dzieło było dopięte na najmniejszy guzik. Scenografia, charakteryzacja, miażdżące widza efekty specjalne, dźwięk i zdjęcia to prawdziwa uczta dla oczu, więc absolutnie nie mam nic do zarzucenia pod względem technicznym tej produkcji. Obsada również spisała się świetnie, a szczególnie Leonardo DiCaprio, który w tym roku nie tylko za ten film ma duże szanse na nominację do Oscara, oraz zapadający w pamięci Joseph Gordon-Levitt i Ellen Page. Jeśli ktoś chciałby wiedzieć jak film sprawdza się jako kino akcji, to jest kilka momentów, przy których lekko mrużyłem oko (gdy strzelają w bohaterów i nikt nie może trafić), ale takie coś jest spotykane w każdej produkcji tego gatunku. Poza tym walki, strzelaniny, pościgi samochodowo-pociągowe (!), przy których w tle leci kolejna niesamowita muzyka skomponowana przez Hansa Zimmera miażdżą widza w fotelu bardziej niż oryginalna "Szklana pułapka", czy też inny klasyk kina akcji. Nawet brak czarnego charakteru nie jest tutaj żadnym minusem. Czego chcieć więcej? 
    
Oczywiście trudno mi nazwać "Incepcję" arcydziełem, a już na pewno nie nazwę jej tak zaraz po pierwszym seansie. Jest to jednak wielkie, widowiskowe dzieło i prawdopodobnie najlepszy film tego roku, który musi zobaczyć chyba każdy, choćby ze względu na końcową scenę, która daje do myślenia i sprawi, że filmowe fora zaleje fala pytań. Nie łatwo mi jest porównywać ten film z "Batman - Początek", czy "Mrocznym Rycerzem", bo od wielu lat jestem fanem tej komiksowej postaci, poza tym wolę realne kino, a ostatnie historie o Człowieku-Nietoperzu są jak najbardziej urealniane. Jednak wydaje mi się, że nawet jeśli Nolan nie pobił tych dwóch swoich filmów, to na pewno pobił resztę. A jeśli dalej ma on zamiar tworzyć takie dzieła, to szykujcie kasę na bilety. 20 lipca 2012 roku finał trylogii Batmana. Tego nie można przegapić!