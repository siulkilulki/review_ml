<unique_name>
film/Pos%C5%82a%C5%84cy+2%3A+Na+przekl%C4%99tej+ziemi-2009-492205
<film>
Posłańcy 2: Na przeklętej ziemi
<film_link>
http://www.filmweb.pl/film/Pos%C5%82a%C5%84cy+2%3A+Na+przekl%C4%99tej+ziemi-2009-492205
<film_rating>
5.7
<review_link>
http://www.filmweb.pl/reviews/Statyczny+horror%3A+nowy+trend+czy+nieudana+produkcja-8381
<reviewer_mark>
3
<review>
Stauros ma piosenkę, która dosłownie prześladowała mnie przez cały film. Oglądając "Posłańcy 2: Strach na wróble", z myśli cały czas odganiałam tekst ich piosenki: 
 
"Jaki tu spokój… 
Nic się nie dzieje… 
Nikt się nie bawi… 
Wszyscy się nudzą…" 
 
Natomiast znajomi dopełniali tę pieśń słowami "na, na, na" oraz "mamo ja chcę do domu". Skuszona częścią pierwszą filmu czyli "Posłańcy" nie oczekiwałam rzeźni, ale filmu, przy którym nie raz podskoczę, nie raz się wystraszę i zostanę dosłownie zaatakowana akcją. Myliłam się i to bardzo. 
 
Zdawałam sobie sprawę z tego, że początki są najtrudniejsze, ale najbardziej burzliwe. Czyli wywołują najwięcej emocji pozytywnych bądź negatywnych. Tu dostałam monotonią w twarz. Jest jednak mały problem w tym wszystkim. Są dwa wyjścia z takiej sytuacji: albo nudą miało wiać, albo twórcom się coś nie udało. Człowiek siedzi, ogląda… i co? I nic! Trudno jest ocenić w filmie grę aktorską, ponieważ przez większość czasu tam milczą, nie mają czego aktorzy grać ciałem czy mimiką. Film trwa 90 minut akcja zaczyna się w 73 minucie. Od razu na myśl przyszedł mi "Hostel", film którym zachwycali się wszyscy, zapominając chyba, że oglądają horror. Tam było tak samo: 90 minut "nic nie dziania się", po czym zostaje 15 minut do końca i mamy akcję filmu + ucieczka z miejsca akcji. Jednym zdaniem: coś jest nie tak. Przez 73 minuty patrzę na rodzinę, której głowa rodziny, John Rollins (Norman Reedus), zmaga się z naturą i kukurydzą. Prosty mężczyzna chce być wsparciem dla rodziny. Chce być silny, twardy i dać zaplecze finansowe. Mamy żonę Mary Rollins (Heather Stephens), która bardzo irytuje. Jest to pani, która przeżywa, że maż przestał chodzić do kościoła, że zaczął przeklinać i pić piwo (nie denerwuje człowieka fakt, że to nie są powody do ględzenia za uszami, w końcu poślubiła mężczyznę chodzącego co niedzielę do kościoła, niepijącego i nieprzeklinającego. W takim właśnie człowieku się zakochała. Ma prawo się babka martwić). Jej mąż martwi się, o finanse, że nie mają za co spłacić ziemi, czynsz nieuregulowany, w sklepie nie chcą już mu dawać na krechę a kukurydza nie dość, że zjadają ją kruki, to jeszcze pompa nie działa, która ma nawadniać ziemię. Mary tego nie widzi i ciągle się zastanawia, co sprawia, że jej mąż chodzi zamyślony i nieobecny. Wytyka mu nic nie robienie przez cały dzień. Co robi natomiast żona? Nie wiadomo… albo przeoczyłam. Babka od czasu do czasu robi porządek w domu i sprzedaje niepotrzebne im rzeczy. Tym właśnie się zajmuje… nawet nie pomaga mężowi. Mamy córkę, Lindsey Rollins (Claire Holt), która nie wie nic, ale co chwile oskarża ojca o brak zainteresowania. Pozostaje jeszcze syn, Michael Rollins (Laurence Belcher), któremu została powierzona kwestia, którą zawsze powierza się dzieciom "Strach na wróble? To jest złe tato. Proszę tato, pozbądź się tego". Powinni bardziej wykorzystać w filmie motyw dziecka… Aż się o to prosiło. Młody wyczuł, że ze strachem na wróble coś jest nie tak, więc powinien widzieć… ożywionego stracha w nocy, mordującego… czy coś w tym rodzaju, co pozwoliłoby widzowi zacząć wciągać się w akcję już po 11 minucie.  
 
Tak, przez 73 minuty mamy "Wielkie Nic", które dobrze się ogląda. Następuję jednak 74 minuta, zaczyna coś się dziać. Widzimy stracha na wróble w akacji, uciekającą mamę z dziećmi przed tatusiem (Boże, co za głupi babsztyl i policjant (Matthew Mcnulty). Jeden koleś przejechany przez ciężarówkę, drugi powiesił się w sklepie, ale jedno i drugie uważa, że to biedny John. To była naprawdę katastrofa!). W tych ostatnich minutach filmu nawet nie odczuwało się grozy! Akcja mimo, że była…  to statyczna. A zakończenie? Skoro poprzednia rodzina została wyeliminowana przez stracha na wróbla, to dlaczego tak bardzo pomagała polnemu potworowi? Dziewczynka tak bardzo chciała ostrzec Johna przed błędem a w końcowej scenie pakuje do worka stracha, przygotowując kolejną masakrę dla kolejnej rodziny? To w ogóle nie trzyma się fabuły! 
 
Napisy końcowe lecą, zastanawia mnie moja postawa, a mianowicie, że film całkiem dobrze się oglądało mimo nudy, mimo że początek historii to nie odczuwałam ani radości ani złości ... dalej śpiewam sobie w myślach piosenkę zespołu Stauros i tu nagle jak piorun z jasnego nieba… Spartaczyli wszystko! Film miał nam pokazać historię rodziny, która nawiedzała familię z "Posłańców". Nie przedstawili nam! "Posłańcy 2" nie mają nic wspólnego z "Posłańcami". Więc pytanie nasuwa się samo: jaki początek historii? Czyżby czekał nas początek początku? Czyli jednej rodzinie się udało (Posłańcy 2) następnej już nie (Posłańcy 1 1/2) więc dręczy rodzinę Solomonów (Posłańcy)? Dziwny film. 
 
