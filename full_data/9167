<unique_name>
Polisz.Kicz.Projekt.Kontratakuje
<film>
Polisz kicz projekt... kontratakuje
<film_link>
http://www.filmweb.pl/Polisz.Kicz.Projekt.Kontratakuje
<film_rating>
2.8
<review_link>
http://www.filmweb.pl/reviews/Martwica+m%C3%B3zgu-4218
<reviewer_mark>
1
<review>
Na początku były komórka jajowa i plemnik. Oba się połączyły ze sobą, tworząc zarodek, który w przyszłości miał wykształcić niezbędne do życia w nieprzyjaznym mu środowisku organy, aż w końcu 16 października 1957 roku przyszedł na świat jako niemowlak, dziecko Pana i Pani Pujszo, Mariusz. Niczego nieświadoma kinematografia polska dalej kręciła filmy polskiej sztuki filmowej, młody zaś Mariusz powoli dorastał, aż w końcu stał się na tyle stary (chciałoby się powiedzieć dojrzały), że postanowił sam kręcić filmy. Jednym z nakręconych przez niego wybitnych dzieł nurtu edwoodowskiego jest "Polisz kicz projekt... kontratakuje". 
 
"Polisz kicz projekt... kontratakuje" obejrzałam 8 listopada 2006 roku, podczas prapremiery w lubelskim kinie "Bajka". Pojawili się tam pan Pujszo, autor zdjęć Jacek Biedrzycki (nawet siedział parę miejsc przede mną) i kilka tzw. aktorek (a w zasadzie aktoreczek), które wystąpiły w tym mega-super-ambitnym tworze (ich nazwisk już nie pamiętam, bo najnormalniej w świecie nie zapadały w pamięć). Atmosfera była dosyć sympatyczna, pan Pujszo przejawiał sporą dawkę autoironii (czego nie da się powiedzieć o innym znanym twórcy kina edwoodowskiego, Uwe Bollu). Podczas seansu całkiem duże grono osób się śmiało, przyznam się, że ja także parę razy. Przy ocenianiu każdego filmu, nawet komedii, liczy się jednak coś innego niż wzbudzanie najszczerszego nawet śmiechu - liczy się 'to coś'. Film pana Pujszo jest najnormalniej w świecie pozbawiony 'tego czegoś' i, co gorsza, pełnej konsekwencji w prowadzeniu fabuły. 
 
Po kilku latach od nakręcenia mega-klapy "Polisz kicz projekt", Mariusz (Pujszo) i Michał (Michał Anioł) pracują w wypożyczalni DVD i są od czasu do czasu nagabywani przez niektóre z klientek, czy nie zamierzają nakręcić ciągu dalszego. Mariusz postanawia nakręcić film zupełnie inny gatunkowo od poprzedniego - horror "Legendę". Ponownie w filmie obu panów ma wystąpić plejada pięknych pań. Rozpoczyna się casting, przeprowadzony na 'odwal się' i przy akompaniamencie wielkiego przeboju zza wschodniej granicy "Kalinka maja". Naszym dzielnym filmowcom nie przeszkadzają problemy ze zdobyciem pieniędzy, znalezieniem lokalizacji czy nawet utratą scenariusza - przeznaczeniem ich filmu jest odnieść wielki sukces, a nawet zdobyć Oscara za film nieanglojęzyczny... 
 
Podczas oglądania "Polisz kicz projekt... kontratakuje" nieustannie odnosiłam wrażenie, że film ten powstał tylko po to, by zareklamować inny film pana Pujszo - "Legendę" (tak, taki film rzeczywiście powstał). Jesteśmy więc świadkami wcinania w fabułę filmu fragmenty "Legendy", a nawet małego making of powstałego podczas kręcenia pierwszego od wielu lat polskiego horroru, który pasuje do reszty jak pięść do nosa, Roland Emmerich do kina moralnego niepokoju lub mój ukochany kotek Simbuś do wystawy psów. Całość tego wszystkiego wypada sztucznie i nieprzekonywająco. Jedynym plusem filmu jest dla mnie ostatnia scena, która wywraca cały przedstawiony świat do góry nogami i może zmienić trochę zdanie widza o filmie jako takim. Mojego zdania nie zmieniło.