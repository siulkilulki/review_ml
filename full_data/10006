<unique_name>
film/Pos%C5%82aniec-1999-10829
<film>
Posłaniec
<film_link>
http://www.filmweb.pl/film/Pos%C5%82aniec-1999-10829
<film_rating>
6.8
<review_link>
http://www.filmweb.pl/reviews/%22I+nie+mi%C5%82owa%C4%87+ci%C4%99%C5%BCko%2C+i+mi%C5%82owa%C4%87%22-12814
<reviewer_mark>
6
<review>
Edward Harrington jest młodym mężczyzną uzależnionym od hazardu, który na domiar złego przepuszcza swoje ostatni pieniądze w jednym z kasyn w Las Vegas. Nieoczekiwanie w jego życiu pojawia się wuj, oferując pracę u nijakiego "Głębokiego Gardła". Praca polega na obstawiania zakładów na wytyczonych przez pracodawcę faworytów. Edward przyjmuję pacę, poznaje piękną i uroczą Karinę, zaczyna powoli układać sobie życie, kiedy to łamie jedną z zasad swojego pracodawcy i postanawia rzucić hazard, przekonując się, że ciężko jest być hazardzistą, ale równie ciężko jest nim nie być… 
 
 "Posłaniec" jest filmem nietypowym. Niecodziennie ogląda się obrazy, które jak ten zaskakuje pomysłowością twórców. Mimo, że historia zawarta w scenariuszu Dustina Abrahama może wydawać się nieco błaha, przeciętna, niedociągnięta i nudnawa, to jednak całą sytuację ratuje reżyser Ron Moler, który swą ciekawą koncepcją bawi, dziwi, a nawet zaskakuje widza. Może to przez to, że filmy których akcja osadzona jest w stolicy hazardu składa się prawie wyłącznie z półnagich kobiet, jednorękich bandytów, alkoholu i strzelanin. Tych elementów "Posłańcowi" nie brakuje, ale ma on jeszcze coś, czego innym filmom tego typu brakuje. Pokazane zostało tu życie w Las Vegas. Rzadko kiedy mamy okazję widzieć jak mieszkańcy tego miasta spędzają czas na wspólnych zakupach, piciu porannej kawy, czy jedzeniu romantycznej kolacji w cichej restauracji. Takie życie w Vegas wydaje nam się nierealne dlatego właśnie myślę, że pokazanie takiego życia w takim miejscu jest sporym plusem. 
 Jeśli chodzi o muzykę to Anthony Marinelli i J.J. Holiday stworzyli soundtrack, który w ogóle nie pasuje do klimatu filmu, ale nie pasuje w tak ciekawy sposób, że widzowi zaczyna się to podobać. Autor zdjęć- James Glennon również zaskoczył pomysłowością w bardzo ciekawy i nietuzinkowy sposób, obrazując nam swoją myśl twórczą. 
 
 Ron Eldard, grający głównego bohatera, raczej nie zabłysnął specjalnie przed kamerą. Zagrał przeciętnie bez większych emocji, typowo dla niskobudżetowej produkcji. Za to reszta wypadła bardzo dobrze. John Goodman jako wspaniały dodatek do filmu zagrał bardzo przyzwoicie. Może nie była to jego najlepsza rola, ale spisał się całkiem nieźle. Czasem jego postaci brakowało charakteru, ale myślę, że to bardziej wina scenarzysty niż samego Goodmana. Jeśli chodzi o Courteney Cox, to chwała producentom za obsadzenie jej w roli Kariny. Zagrała rewelacyjnie, niesamowicie naturalnie i prawdziwie. Wszystkie jej ruchy, uśmiechy, miny i zachowania były tak niesamowicie zachwycające, że dla samej Cox można by oglądać ten film setki razy. 
 Mimo wielu plusów, film posiada także kilka minusów, które tkwią głównie w fabule. Jest tam wiele rzeczy, które pozostawiają niedosyt, a sam film jest przeplatanką scen bardzo dobrych i totalnie bezsensownych. Trochę brakowało w tym wszystkim sensu, ale jeżeli podejdzie się do tego filmu z dystansem jak do zwykłej produkcji, to gwarantuję, że raczej nikt nie pożałuje czasu, poświęconego na ten film.      
