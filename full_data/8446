<unique_name>
Niewygodna.Prawda
<film>
Niewygodna prawda
<film_link>
http://www.filmweb.pl/Niewygodna.Prawda
<film_rating>
6.3
<review_link>
http://www.filmweb.pl/reviews/Rzeczywisto%C5%9B%C4%87+-+jaka+jest+naprawd%C4%99-4163
<reviewer_mark>
7
<review>
W naszych czasach powstaje mało filmów takich jak "Niewygodna prawda", a szkoda, gdyż należy uświadamiać ludziom problemy, które natychmiast powinno się zacząć zwalczać. Co najważniejsze, nie jest pusty jak większość współczesnych produkcji. Pisząc "pusty" chodzi mi o to, że nie niesie ze sobą informacje, nad którymi warto się zastanowić, oraz autentyczne treści, które powinny zostać przedstawione innym ludziom. Tą prawdziwą, ale okrutną rzeczywistość ukazał reżyser Davis Guggenheim w produkcji, która zdobyła Oscara za najlepszy dokument. 
 
"Niewygodna prawda" pokazuje, co robimy z naszym środowiskiem, jak je zatruwamy, powoli niszczymy, zabijamy piękny świat, a więc i samych siebie. Mimo że film jest przedstawiony w mało przyjemnej formie, jaką jest wykład, już od pierwszych minut skupiamy się, na tym, co chce nam przekazać Al Gore, który przegrał rywalizację o fotel prezydenta w USA z Georgem Bushem. Mało kto wie, że oprócz polityki zajmuje się także problemami globalnego ocieplenia. Film prezentuje jeden z jego wykładów. Jednak słysząc słowo "wykład", nie powinniśmy zniechęcać się do oglądnięcia tego bardzo ciekawego dokumentu. 
 
"Niewygodna prawda" nawołuje do spojrzenia prawdzie w oczy, do przystania na chwilę i posłuchania, co może się stać już za kilka lat, jeśli będziemy postępować nadal w taki sposób jak teraz. Pokazuje, co dzieje się w tej chwili, a o czym się nie mówi. O globalnym ociepleniu słyszy się w telewizji, pisze w prasie, ale rzadko zastanawiamy się dłużej nad tym problemem. Myślimy, że to nas nie dotyczy, że jeden człowiek i tak nic nie zmieni. Al Gore ma siłę, by walczyć z globalnym ociepleniem, by walczyć z rządem, który przymyka oczy i nie ujawnia wszystkich faktów związanych z zagrożeniami dla ludzi. Reżyser trafnie wybrał osobę, która przedstawiła tą przykrą acz autentyczną rzeczywistość. 
 
Dzięki temu filmowi zdałam sobie sprawę, jak poważny jest problem globalnego ocieplenia i jak niewiele potrzeba, by ratować nasze środowisko. Wzbudził on we mnie wiele emocji, od zdziwienia do smutku i nadziei. Bardzo zachęcam do obejrzenia "Niewygodnej prawdy", choćby po to, by zdać sobie sprawę, co dzieje się z naszym światem i jak może on wyglądać za parę lat. Tak naprawdę każdy człowiek powinien obejrzeć ten film, żeby zdać sobie sprawę jak najzwyklejsze czynności, takie jak jazda samochodem, powodują okrutne skutki dla naszego środowiska, którego jesteśmy przecież częścią.