<unique_name>
film/RoboCop+3-1993-38514
<film>
RoboCop 3
<film_link>
http://www.filmweb.pl/film/RoboCop+3-1993-38514
<film_rating>
5.5
<review_link>
http://www.filmweb.pl/reviews/Dla+przyjaci%C3%B3%C5%82+Murphy%2C+dla+ciebie+Robocop-19252
<reviewer_mark>
4
<review>
Pierwszy film z serii ''Superglina" zrobił na mnie niemałe wrażenie. Nie stracił na wartości mimo upływu czasu i jest jednym z najlepszych obrazów fantastycznonaukowych lat osiemdziesiątych. Druga część mocno mnie rozczarowała. Wątek robota z mózgiem dilera narkotykowego i dzieciaka stojącego na czele szajki przestępczej nie przemówiły do mnie. Natomiast trzeci obraz z serii... rozbawił mnie. 
 
     Jill Hennessy,  Remy Ryan,  Robert John Burke    
Liczba głupot w "Robocopie 3" potrafi doprowadzić do śmiechu. Zniknęła krew i brutalność, zniknął aktor grający głównego bohatera, zniknęła dobra i wciągająca fabuła. A więc co zostało? Jedynie tytuł. Tytułowy bohater jest potraktowany po macoszemu. Nie pełni ważnej roli w filmie. Więcej czasu antenowego dostała już kilkuletnia dziewczynka, która za pomocą małego laptopa potrafi włamać się do systemu OCP i zhakować najnowocześniejsze roboty... Pozostawię to bez komentarza. Także obecność Nancy Allen nie sprawia radości, ponieważ jej postać ginie po kilkunastu minutach. Robert John Burke nie sprawdził się zbytnio w roli cybernetycznego policjanta. Peter Weller zdecydowanie bardziej nadawał się do tej roli. 
 
Fabuła filmu podobnie jak w poprzednich filmach skupia się na walce z nieuczciwością korporacji OCP. W trzeciej odsłonie serii firma ta zamierza wysiedlać niewinnych ludzi w celu zbudowania supernowoczesnej metropolii Delta City. Powstaje ruch oporu. Historia byłaby ciekawa jako osobna opowieść, lecz nie sprawdza się jako kontynuacja przygód Murphy'ego. Efekty specjalne są w tym filmie ważniejsze od scenariusza wypełnionego idiotyzmami trudnymi do strawienia nawet dziecku. 
 
     Robert John Burke          CCH Pounder,  Curtis Taylor    
"Robocop 3" to wzorowy przykład odgrzewanego kotleta, który nie ma nic ciekawego do zaoferowania i jedzie na popularności hitu Verhoevena. Obniżenie kategorii wiekowej nie byłoby nawet takie złe, gdyby nie wciskanie postaci dziecięcej na pierwszy plan i rozjaśnienie atmosfery. Natomiast największym minusem filmu był czarny charakter - robot Ottomo. Mimo że akcja filmu rozgrywa się w przyszłości, android ten używa broni białej i sztuk walki, które wyglądają żałośnie. Skakanie we wszystkie strony w pionie i poziomie zamiast robić wrażenie, rozbawia. Także człowiek stojący na czele służb porządkowych, z którymi walczy rebelia z pomocą Supergliny jest postacią nudną i nieciekawą. W wielu momentach miałem wrażenie, że jest on nieudaną kopią Dicka Jonesa granego przez Ronny'ego Coxa w pierwszej części. Oboje są na wysokich stanowiskach w OCP, oboje korzystają z usług zbirów, obu ich Murphy próbował zastrzelić, ale przeszkadzała mu dyrektywa 4. 
 
Jednak  z drugiej strony obraz Freda Dekkera nie jest kompletnym dnem. Latający RoboCop oraz walka z Ottomem mimo głupoty potrafi rozbawić i zaciekawić widza. Ogromną zaletą jest również cameo robota ED-209, a także świetnie zagrana przez Jill Hennessy postać Dr Lazarus. 
 
     Robert John Burke    
Podsumowując, ostatnia część kultowej trylogii sci-fi ma fabułę i aktorstwo na poziomie produkcji telewizyjnej, a efekty specjalne nie wytrzymały próby czasu. Jednakże jeżeli ktoś szuka niewymagającej rozrywki, "Robocop 3" sprawdzi się idealnie. 
