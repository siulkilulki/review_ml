<unique_name>
film/Holy+Motors-2012-637408
<film>
Holy Motors
<film_link>
http://www.filmweb.pl/film/Holy+Motors-2012-637408
<film_rating>
6.8
<review_link>
http://www.filmweb.pl/reviews/Twoja+twarz+brzmi+znajomo-19445
<reviewer_mark>
9
<review>
Uwaga!!! Recenzja zdradza kluczowe elementy fabuły!!! 

 
Leos Carax zabiera widza na wędrówkę do  (prawdopodobnie) psychodelicznej wizji przyszłości. W postmodernistycznym irracjonalnym świecie poznajemy Pana Oscara (Denis Lavant). Jest on aktorem wcielającym się w najróżniejsze postacie ( a poza tym palaczem większym niż Zbigniew Religa). Oglądając jego kreacje można zadać sobie pytanie - kiedy jeszcze udaje, a kiedy zachowuje się naturalnie? " Holy Motors" to połączenie wielu krótkich etiud ściśle ze sobą powiązanych dzięki postaciom Oskara i Céline (Édith Scob). W każdej z nich główny bohater tworzy niesamowitą surrealistyczną sztukę. Wszystko jest tu przepełnione symboliką, a cały obraz daje do myślenia. 
 
"Holy Motors" to także hołd ku różnym gatunkom filmowym i dziełom literackim. Oscar co chwilę gra inną postać (Denis Lavant perfekcyjnie odnalazł się w każdej z tych ról). Każda z nich ma inny wygląd, charakter i nawiązuje do czegoś innego. Najciekawszy jest fakt, że Oskar lepiej radzi sobie wcielając się w postaci fikcyjne aniżeli będąc samym sobą.  
 
     Denis Lavant    
Niejednoznaczność wylewa się z tego filmu strumieniami, niczym z dziurawej beczki. Wariackie wyczyny protagonisty zaprzeczającego swojej śmiertelności i poświęcającemu własną tożsamość w imię sztuki dostarczają niezapomnianej porcji przemyśleń dręczących widza po seansie. Ambitna mieszanka wszystkich możliwych gatunków została zamknięta w szokującej surrealistycznej otoczce, co czyni ją mistrzowskim dziwactwem, w którym pod przykrywką irracjonalizmu można doszukać się głębszego sensu. 
 
     Édith Scob    
Kolejnym bardzo ciekawym posunięciem twórców był sam tytuł niezdradzający nic z fabuły obrazu. Dotyczy on jedynie zakończenia – jednej sceny (ale za to jakiej!) z samochodami w roli głównej. Francusko-niemiecki obraz wzorem "Psa Andaluzyjskiego" wyróżnia się nietypowymi rozwiązaniami. Im dłużej się go ogląda tym bardziej szokuje. Twórcy postawili na niepewność. Oscar początkowo pewny swoich poglądów i wykonujący brawurowe popisy aktorskie z czasem zaczyna wątpić w sens wykonywanego przez siebie zawodu. Na początku filmu wychodzi on z domu jak bogacz posiadający rodzinę i znajomych, gdy wraca wygląda jak przeciętny facet zmęczony życiem.  
 
Tak jak na początku dwudziestego wieku flagowym filmem surrealistycznym był "Un chien andalou" wyreżyserowany przez Luisa Buñuela, tak teraz szokować, a zarazem przekazywać ciekawą historię ukrytą pod płaszczem pozorów ma "Holy Motors". Dzieło Leosa Caraxa należy do tych, które wyróżniają się z pomiędzy typowych dla dzisiejszych czasów obrazów i z pewnością zostaną zapamiętane jako niesamowite widowisko. 