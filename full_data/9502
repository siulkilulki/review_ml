<unique_name>
film/Wojna+guzik%C3%B3w-2011-621356
<film>
Wojna guzików
<film_link>
http://www.filmweb.pl/film/Wojna+guzik%C3%B3w-2011-621356
<film_rating>
6.8
<review_link>
http://www.filmweb.pl/reviews/Guziki+rwa%C4%87-18821
<reviewer_mark>
7
<review>
"La Nouvelle guerre des boutons" w reżyserii Christophe’a Barratiera nie jest pierwszą, ani zapewne ostatnią adaptacją powieści Louisa Pergauda. Wystarczy zwrócić uwagę na to, że ledwie tydzień wcześniej premierę miała inna ekranizacja pt. "La Guerre des boutons" w reżyserii Yanna Samuella. Żaden z tych filmów nie jest jednak ścisłym remake’m najsłynniejszej produkcji Yvesa Roberta z 1962 roku ("La Guerre Des Boutons"). Obaj reżyserzy rozwinęli własne koncepcje, jednak to Barratier postawił na swobodniejszą formę, przenosząc dziecięcą opowieść do czasów II wojny światowej. 
 
Trwa II wojna światowa. Tymczasem na południu Francji, w dwóch sąsiednich wioskach Longeverne i Velrans ciągnie się rozgrywana od pokoleń batalia między dwoma dziecięcymi gangami. Kolejne pokolenie chłopców zmienia jednak oblicze toczącego się sporu decydując się na upokarzające dla jeńców obcinanie guzików. Zwycięży wioska, która zbierze więcej łupów. Na czele gangu Longeverne stoi inteligentny William Lebrac (Jean Texier), a jego największym przeciwnikiem jest przywódca Velrans Aztek (Thomas Goldberg). Rywalizację między chłopcami potęguje pojawienie się w okolicy dziewczynki Violet (Ilona Bachelier), o której względy zaczynają konkurować. 
 
     Thomas Goldberg,  Jean Texier     

Głównym bohaterem filmu jest przywódca bandy z wioski Longeverne. Lebrac (Jean Texier) to inteligentny i charyzmatyczny chłopiec, który ma duży autorytet pośród swoich kolegów i niespecjalnie przykłada się do zajęć w szkole. Nie potrafi także porozumieć się z ojcem (Kad Merad), który jest byłym legionistą topiącym swoją nostalgię w alkoholu. Dopiero pojawienie się w wiosce Violet (Ilona Bachelier), do której Lebrac zapała pierwszym uczuciem doprowadza do zmiany jego zachowania. Grożące dziewczynce niebezpieczeństwo powoduje, że chłopiec decyduje zmierzyć się z rzeczywistością. Pośród towarzyszących mu małych żołnierzy aż prosi się zwrócić uwagę na najmłodszego z nich – Młodego Gibusa (Clement Godefroy), który za wszelką cenę chce dorównać starszym kolegom naśladując ich w komiczny sposób. Oczywiście również i w tym filmie nie mogło zabraknąć rozgrywającej się w tle historii miłosnej, tym razem między nauczycielem chłopców (Guillaume Canet) i sklepikarką Simone (Laetitia Casta), która jest również ciotką ukochanej Lebraca. 
 
     Thomas Goldberg          Ilona Bachelier,  Jean Texier     

"La Nouvelle guerre des boutons" to sympatyczne kino familijne, którego akcja dzieje się w urzekających plenerach francuskiej prowincji. Tytułowa wojna guzików stanowi dla chłopców poważną sprawę – pełno jest zastawionych pułapek, walk na drewniane miecze i zbierania łupów. To prawdziwa oda do dzieciństwa, która opowiada o sile przyjaźni i rywalizacji, a także trudnych wyborach i współpracy w obliczu zagrożenia. Całej historii jako znakomite uzupełnienie towarzyszy muzyka autorstwa Philippe’a Rombiego.