<unique_name>
Dark.Water.Fatum
<film>
Dark Water - Fatum
<film_link>
http://www.filmweb.pl/Dark.Water.Fatum
<film_rating>
5.5
<review_link>
http://www.filmweb.pl/reviews/%22M%C4%99tna+Woda%22-2406
<reviewer_mark>
7
<review>
Ostatnio na rynku kinematograficznym można zaobserwować bardzo ciekawą tendencję w dziedzinie horrorów. Kilka znanych w kraju kwitnącej wiśni dreszczowców zostało &#8222;zepsutych&#8221; na amerykańską modłę i to ponoć bezpretensjonalnie. Co ciekawe, w rzekomej desakracji dzieł mistrzów brali udział... sami mistrzowie. Właśnie dostaliśmy kolejny (po &#8222;The Ring 2&#8221;) przykład takiego procederu &#8211; jest nim najnowsza produkcja Waltera Sallersa (reżyseria) oraz... Hideo Nakaty, który napisał scenariusz, popełniając plagiat na swoim własnym filmie o tym samym tytule, tyle, że sprzed niespełna trzech lat. 
 
Fabuła obydwóch filmów jest bliźniaczo podobna. Rozwódka walczy o prawo do opieki nad swoją sześcioletnią córką. Razem wprowadzają się do starego mieszkania (na ekranie tego w ogóle nie widać &#8211; o jego kiepskim stanie możemy się jedynie dowiedzieć z ust dozorcy), w którym już po kilku dniach zaczynają się dziać rzeczy, które mogą uchodzić za paranormalne. Na suficie pojawia się przeciek, a z kranów zaczyna płynąć tytułowa &#8222;czarna woda&#8221;, wyglądająca na swoisty, wiślany muł. Czego tu się bać &#8211; my to mamy na co dzień. Dochodzi nawet do eksplozji paru ubikacji i zalania kilkunastu metrów kwadratowych klepki &#8211; jednak to nadal tylko woda. Woda, która nie robi najmniejszego wrażenia. 
 
Gdyby podchodzić do &#8222;Dark Water&#8221;, jak do dramatu psychologicznego, to może rzeczywiście by się dostrzegło coś interesującego. Niestety ja się spodziewałem horroru, w którego straszność wątpiłem już z założenia, ale miałem chociaż nadzieję, że reżyser przynajmniej spróbuje przestawić moje serce z marszu na bieg. Takich dążeń jednak nie dostrzegłem i czasem miałem wrażenie, że obserwowanie głośnika po mojej prawej stronie jest znacznie bardziej frapujące. W końcu ile można patrzeć na kadr, ukazujący ładną, co by nie było, twarz Jennifer Connelly wykręconą w strachu. Warto wspomnieć, że owa aktorka była jedyną osobą na sali, która okazywała choćby cień emocji &#8211; widzowie zwyczajnie przysypiali. 
 
Najgorsze jest to, że film nawet na sam koniec nie przybiera na tempie. Montaż, który powinien być chaotyczny, szybki i rwący, przypominał sekwencje z Animal Planet. Również dźwięk nie budował nastroju &#8211; było go słychać gdzieś tam w tle, ale wydaje mi się, że był bardzo nieśmiały i nie chciał mi się objawić w pełnej krasie. Jakby tego było mało, twórcy popełnili jeszcze jeden, karygodny błąd &#8211; zaangażowali przy produkcji Johna Reilly&#8217;ego, który bynajmniej nie jest stworzony do roli w takim filmie. Jeśli był jakikolwiek suspens, to można było być pewnym, że zaraz wpadnie pan Murray i od razu wszystkim zrobi się lżej na sercu. 
 
W tym wszystkim są tylko dwa aspekty zasługujące na pochwałę bez żadnych &#8222;ale&#8221;. Pierwszym jest Jennifer Connely, która choć roli ciekawej nie dostała, była w stanie stworzyć z niej coś dobrego i przyciągała wzrok widzów &#8211; nie tylko ze względów estetycznych. Drugim plusem &#8222;Dark Water&#8221; jest dobrze dobrana kolorystyka. Co prawda to już było w Ringu &#8211; nie mniej jednak w takim wypadku wtórność nie jest największym grzechem. 
 
Pozostaje tylko jedno pytanie &#8211; po co? Czy ten film był skokiem na kasę? Japońska wersja się względnie dobrze sprzedała, to i amerykańska zadowoli te owce, które do kina chodzą na co im się tylko wskaże palcem? Otóż nie &#8211; my, widzowie mamy swój rozum i wiemy, że są filmy, których lepiej unikać. Niektórzy i tak pójdą na &#8222;Dark Water&#8221;, ale przypuszczam, ze będzie to spowodowane zwykłą ciekawością, co też to im udało się zepsuć, niż rzeczywistą nadzieją na dobry seans. W tym roku obrodziło nam w horrory. Co z tego, skoro większość lepiej omijać szerokim łukiem...