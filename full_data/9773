<unique_name>
film/Neighbor-2009-376486
<film>
Neighbor
<film_link>
http://www.filmweb.pl/film/Neighbor-2009-376486
<film_rating>
3.8
<review_link>
http://www.filmweb.pl/reviews/Uwa%C5%BCaj+na+s%C4%85siadk%C4%99-12371
<reviewer_mark>
3
<review>
Do cichej i spokojnej dzielnicy podmiejskiej wprowadza się miła i samotna kobieta, która szybko zyskuje sympatię sąsiadów. Pewnego dnia poznaje młodego, przystojnego i atrakcyjnego muzyka. Spędzają upojną noc w barze, po czym lądują u niego w domu. Po przebudzeniu mężczyzna spostrzega, że jest związany. Od tego momentu rozpoczyna się krwawa i zacięta walka o przeżycie z bezwzględną, psychopatyczną i żądną krwi sąsiadką.  
 
"Neighbor" nie nie należy do filmów wybitnych. Ba! Nie jest nawet dobrym filmem. Tak naprawdę jest to półtorejgodzinna nuda w czystej postaci. Nie chcąc obrazić nikogo, dodam tylko, iż myślałem, że tak słabe horrory kręcą tylko Kanadyjczycy, ale po obejrzeniu wypocin tejże "Sąsiadki" moja opinia uległa zmianie. 
 
 Reżyserów dzielimy sobie na kilka kategorii. Tworzymy rankingi najlepszych i najgorszych… najprzystojniejszych, w co nie będziemy wnikać… Jeśli chodzi o Roberta A. Masciantonio, zdecydowanie po tym filmie automatycznie wpisał się na listę tych gorszych. Można nie umieć dopracować filmu. Nie każdy jest przecież idealny, ale żeby nie dopracować go aż tak, to naprawdę trzeba być bardzo słabym reżyserem. Może jednak to nie jego wina, że pozostawiono go na pastwę losu z tak kiepskim scenariuszem. Można byłoby znaleźć jakieś usprawiedliwienie dla reżysera, gdyby nie fakt, że sam jest autorem scenariusza, który jest prosty, beznadziejny i nudny. Ludzie siedzący przed telewizorem mają tendencję do "zrobieniaby" czegoś lepiej (zazwyczaj są to mężczyźni z piwem w ręce i wyciągniętymi nogami). Człowiek przed telewizorem lepiej zagrałby w meczu, lepiej podałby wiadomości i byłby lepszym politykiem. Jeżeli podczas oglądania "Neighbor" ktoś powiedział lub pomyślał, że lepiej napisałby scenariusz do tego filmu, to prawdopodobnie miał rację. Należy jednak podejść z dystansem do całego filmu, pamiętając, że to tylko kolejny niskobudżetowy horror. Szczerze powiedziawszy, to pisząc się na ten film, nie spodziewałem się czegoś dobrego, ale film mógłby być przynajmniej przyzwoity, a niestety nie jest... 
 
Cała reszta przy fatalnej reżyserii i kiepskim scenariuszu nie wypadła wcale tak źle, jak można się spodziewać. Całkiem dobra muzyka i niezły montaż ratują sytuację. Kostiumy, można by rzec, jak to kostiumy. To samo o scenografii i zdjęciach. Ekipa filmowa nie pokazuje nam tutaj nic szczególnego. W dodatku można odnieść wrażenie, jakby film był robiony z przymusu i od niechcenia  
 
 Obsada również specjalnie się nie wykazała. America Olivo sprawiała wrażenie, że bardziej w tym filmie jest niż że w nim gra. W zasadzie jej gra aktorska ograniczała się do ruszania ustami, kilku min i poruszania swoim sztucznym ciałem z jednego miejsca na drugie. U reszty również bez polotu. 
 
 Ostatnimi czasy można zauważyć, że coraz mniej horroru w horrorze, a dominują sceny, podczas których wrażliwi ludzie będą się pochylać nad sedesem, a reszta będzie marszczyć nosy i zakrywać oczy, ale nie ze strachu, czy przerażenia, ale z obrzydzenia. Może jednak to dobrze, że powstają tak słabe filmy jak ten. Gdyby świat był pełen samych dobrych filmów, to jakie filmy byśmy doceniali i do jakich byśmy chętnie powracali? Do filmów… po prostu do filmów, które nie byłyby ważnymi tytułami, tylko kolejnymi numerami i godzinami straconymi przed telewizorem. 
