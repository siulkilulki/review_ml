<unique_name>
Zemsta
<film>
Zemsta
<film_link>
http://www.filmweb.pl/Zemsta
<film_rating>
5.9
<review_link>
http://www.filmweb.pl/reviews/%22Niech+si%C4%99+dzieje+wola+nieba%2C+z+ni%C4%85+si%C4%99+zawsze+zgadza%C4%87+trzeba%22-19413
<reviewer_mark>
8
<review>
Aleksander Fredro napisał ponadczasową sztukę, która do dzisiaj jest wystawiana w teatrach. Reżyser Andrzej Wajda znany przede wszystkim z ekranizacji znanych polskich lektur szkolnych oraz dramatów historycznych postanowił przenieść kultową komedię na duży ekran. 
 
        
"Zemsta" to komedia z niezwykle interesującą intrygą, zabawnymi tekstami oraz bohaterami, których trudno nie lubić. A jeżeli o bohaterów chodzi to byli oni zagrani w większości perfekcyjnie. Najbardziej zapadają w pamięć postacie Cześnika Raptusiewicza (Janusz Gajos) i Józefa Papkina (Roman Polański). Ten pierwszy to wiecznie powtarzający zwrot "mocium panie", łatwo wpadający w szał mężczyzna pałający nienawiścią do Rejenta Milczka (Andrzej Seweryn). Ten drugi to pewny siebie chciwy żołnierz mający o sobie niezwykle wysokie mniemanie. O ile trio pierwszoplanowych bohaterów zagrało wyśmienicie tak postacie drugoplanowe zostały przedstawione zdecydowanie gorzej. Co prawda Dyndalski (Daniel Olbrychski) i Podstolina (Katarzyna Figura) są całkiem nieźli, ale aktorstwo Rafała Krolikowskiego i Agaty Buzek woła o pomstę do nieba. 
 
     Roman Polański    
"Zemsta" opowiada historię Cześnika Michała Raptusiewicza, który rywalizuje ze swoim znienawidzonym sąsiadem Rejentem Milczkiem, co doprowadza do wielu komicznych sytuacji. Jest ona także satyrą na czasy, w których się dzieje i typowe zachowania różnych grup społecznych. Aby pokazać widzowi, że jest to film, a nie teatr telewizji reżyser Andrzej Wajda umiejscowił wiele scen w otwartej przestrzeni. Na odbiorcę pozytywnie wpłynęły również czynniki takie jak piękne zdjęcia, czy bardzo dobra muzyka Wojciecha Kilara. 
 
     Katarzyna Figura,  Janusz Gajos    
Z "Zemsty" pochodzi również wiele kultowych obecnie scen. Oczywiście najbardziej zabawny jest fragment, w którym Cześnik pisał list. Humor filmu jest (nie oszukujmy się) dość przestarzały, a wiele żartów chociaż bawiło w XIX wieku, to obecnie może co najwyżej wywołać uśmiech. Mimo to w obrazie znajduje się wiele doprowadzających do śmiechu momentów. 
 
Obraz ten dość wiernie oddaje klimat Fredry i nie ma w nim zbyt wielu odstępstw od tekstu znanej sztuki. Wajda jednak dodał od siebie kilka bardzo ważnych rzeczy. Przede wszystkim cała historia dzieje się zimą, a pogoda jest mroźna, o czym w oryginale nie było mowy. Ukazał też w dość przerysowany sposób finałowe pogodzenie się pierwszoplanowych bohaterów (chodzi tu o walący się mur). Aby oddać hołd przedstawieniom opowiadającym tą samą opowieść podczas napisów końcowych aktorzy kłaniają się przed kurtyną, tak, jakby byli w teatrze. 
 
     Andrzej Seweryn    
"Zemsta" jest obrazem godnym polecenia. Młodszym osobom pomoże ona zrozumieć treść szkolnej lektury. Starsi natomiast będą mogli po prostu pośmiać się i przypomnieć sobie treść bardzo dobrej komedii. 
