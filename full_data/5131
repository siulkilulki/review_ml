<unique_name>
film/Zaw%C3%B3d+gangster-2007-396579
<film>
Zawód gangster
<film_link>
http://www.filmweb.pl/film/Zaw%C3%B3d+gangster-2007-396579
<film_rating>
7.6
<review_link>
http://www.filmweb.pl/reviews/Kariera+Carltona+Leacha-5741
<reviewer_mark>
9
<review>
Uprzejmość była dla niego oznaką słabości, liczy się tylko on i jego zasady. Carltona Leach (Ricci Harnett) - na początku zwykły stadionowy rozrabiaka, całkiem przypadkowo natrafia na odpowiednich ludzi i wspina się bez trudu po bardzo oddalonych od siebie szczeblach kariery, aby w końcu stać się członkiem narkotykowego gangu Tony’ego Tuckera (Terry Stone) i Pata Tate’a (Craig Fairbrass). Spotyka się tam z szacunkiem co do jego osoby, ale sceptycznie podchodzi do niektórych ryzykownych i nieprzemyślanych poczynań kumpli. 
 
Akcja filmu toczy się w latach osiemdziesiątych i dziewięćdziesiątych w Londynie i Essex, gdzie rozpowszechnia się kultura rave, której cechą były huczne imprezy i narkotyki, a wśród młodych zyskała większą popularność od rocknrolla. Obfitość drastycznych scen, doskonale wprowadza nas w pełen przemocy świat kryminalistów. Film zaczyna się od pokazania zmasakrowanych zwłok trzech nieznanych jeszcze ludzi, po czym następuje retrospekcja i rozpoczyna się opowieść o burzliwym życiu Carltona Leacha. 
 
Widza z pewnością zaciekawią częste zmiany uczuciowe głównego bohatera. Można by powiedzieć, że ma on na sobie bagaż doświadczeń. Leach doskonale radził sobie w życiu, przez podejmowanie słusznych i przemyślanych decyzji, jednak jego wyczyny, nie są dobrym wzorem do naśladowania. Problemy rozwiązywał używając agresji, wobec swoich wrogów używał wszelkich znanych środków, chociaż zdarzało się, że bywał bezsilny. Warto wspomnieć o innych bohaterach, z którymi mamy do czynienia przez większą część filmu - Pat, agresywny "sterydziaż", zwykle robił dużo rzeczy, nie używając przy tym głowy, co niestety odbiło się na losach jego i przyjaciół. Razem z Tonym nie przejmowali się niczym, wciągając się w narkotyki i wpadając w nieustające kłopoty. 
 
Film z pewnością mogę polecić jako świetny sposób na wykorzystanie wolnego czasu. Jego przesłanie można wyrazić tym, jednym zdaniem - Oto, jak Ci, którzy świętują swoje szybkie i bezproblemowe wejście na szczyt, głośno opiewając swoją siłę, kończą tak szybko, jak na tym szczycie się znaleźli. A czy Carlton Leach i jego zasady przetrwają w tym bałaganie... Dowiecie się tylko wtedy, gdy obejrzycie tę znakomitą produkcję.