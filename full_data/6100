<unique_name>
film/Gdybym+tylko+tu+by%C5%82-2014-687846
<film>
Gdybym tylko tu był
<film_link>
http://www.filmweb.pl/film/Gdybym+tylko+tu+by%C5%82-2014-687846
<film_rating>
6.5
<review_link>
http://www.filmweb.pl/reviews/%C5%BBycie+w+rodzinie+%E2%80%93+kurs+przyspieszony-16313
<reviewer_mark>
6
<review>
W "Gdybym tylko tu był" Zach Braff próbuje zdyskontować sukces swojego "Powrotu do Garden State". Znów melancholię miesza z dowcipem, opowieść  o dojrzewaniu i rodzinnych problemach ubarwia wtrętami o dziwaczności świata, a komediowe sceny przeplata dramatycznymi pauzami. Niestety jego najnowszy film nie ma ani czaru, ani prawdy debiutanckiego "Powrotu…". "Gdybym tylko tu był" to film od początku do końca wykalkulowany – obliczony na łatwe wzruszenia i pełen wyświechtanych frazesów. 
 
     Joey King   Focus Features        Ato Essandoh,  Zach Braff,  James Avery,  Leslie David Baker   Focus Features        Kate Hudson   Focus Features   

Pomysł był prosty: stworzyć film z ducha sundance'owy, w którym nie braknie outsiderów i frazesów o pogoni za marzeniami, gdzie będzie trochę rodzinnego melodramatu, odrobina komedii i dużo emocji. Opowiadając o bezrobotnym aktorze (w tej roli sam Braff), który, dobijając do czterdziestki, staje się świadkiem umierania swojego ojca, a jednocześnie sam musi się zmierzyć z wychowaniem dwójki dzieci, amerykański reżyser próbuje łączyć różne filmowe tonacje. Efektem tych prób jest film wewnętrznie popękany i niespójny – zamiast komediodramatu mamy bowiem dramat udający komedię i komedię pozującą na dramat. 
 
"Gdybym tylko tu był" pozbawione jest scenariusza – takiego, w którym jest początek, rozwinięcie i zakończenie, kompozycja, rytm i spójność. Jego miejsce zastępują pojedyncze dobrze napisane sceny, które reżyser stara się połączyć w spójną całość. Między nimi świszczy dramaturgiczna pustka zagłuszana jedynie przez muzykę. I to ona jest jednym z najmocniejszych elementów  filmu – indie rockowe kawałki, które wykorzystuje w swym filmie Braff, nie tylko wpadają w ucho, ale pozwalają przetrwać momenty, gdy zupełnie siada tempo opowieści. 
 
     Joey King,  Zach Braff,  Pierce Gagnon   Focus Features   

Braffowi udało się zebrać przed kamerą bardzo niezłą aktorską trupę. Jest tu  Kate Hudson wcielająca się w żonę głównego bohatera pracującą na utrzymanie rodziny, Mandy Patinkin (świetny Saul Berenson w "Homeland") w roli umierającego ojca, a nawet  Jim Parsons pojawiający się gościnnie w małym epizodzie. W "Gdybym tylko tu był" każde z nich wypada więcej niż przyzwoicie – nie ma w filmie Braffa aktorskich pomyłek, niepotrzebnych szarż ani fałszywych tonów. 
 
Te ostatnie rozbrzmiewają jednak na poziomie reżyserii. "Gdybym tylko tu był" trzeszczy od nadmiaru pomysłów, wątków i konwencji. Jest tu opowieść o dojrzewaniu i o miłości dwójki geeków, jest historia o wybaczaniu i pogoni za marzeniami, o poszukiwaniu wiary, o pierwszym zakochaniu i małżeństwie znajdującym się na życiowym zakręcie. Sporo tego? To dorzućmy jeszcze slapstickowe sceny z rabinem wjeżdżającym w ściany na Segwayu, a otrzymamy prawdziwy filmowy miszmasz, nad którym zapanować mógłby jedynie bardzo doświadczony i pewny siebie reżyser. "Gdybym tylko tu był" pokazuje, że choć Braff jest artystą ambitnym i lubi wyzwania, do tej roli musi jeszcze dorosnąć.