<unique_name>
film/Jigureul+jikyeora-2003-141911
<film>
Jigureul jikyeora!
<film_link>
http://www.filmweb.pl/film/Jigureul+jikyeora-2003-141911
<film_rating>
6.9
<review_link>
http://www.filmweb.pl/reviews/Jigureul+jikyeora+%28AKA+Save+the+Green+planet+%29-1724
<reviewer_mark>
8
<review>
"- On nie wygląda jak kosmita! 
- On jest prawdziwym kosmitą! 
- Skoro o tym mowa,dlaczego obciąłeś mu włosy? 
- On używa włosów do|transmisji telepatycznych dźwięków. 
Jak anteny w stacjach telewizyjnych." 
 
Azjatyckie kino kojarzone jest teraz najczęściej z horrorami oraz dramatami trudnymi w odbiorze dla nie interesującego ich kinem widza . 'Jigureul jikyeora!' jak wynika z fabuły zapowiada się na miłą odmianę. Sam pomysł mi się osobiście spodobał i nawet wzbudził uśmiech. Lubię mniej nachalne komedie, bardziej z pomysłem, niż z 'gagiem'. 'Jigureul jikyeora!' wypełnione jest czarnym, nieco abstrakcyjnym humorem. 
 
Sprawą porwania zajmuje się miejscowa policja. Reżyser zgrabnie wstawił w tym wątku stały element dreszczowców,czyli krnąbrnego i bystrego żółtodzioba zmusił do współpracy z doświadczonym i ekscentrycznym. Jang jun-Hwan posługuje się różnymi gatunkami i wdzięcznie miesza je ze sobą. Troszkę przez to film nie jest równy, ale jeszcze w granicach tolerancji. Warto dodać, że jest bardzo dobrze kręcony. Niektóre sceny i montaż nie ustępują tym z filmów akcji. Jak przystało na 'skośnookich' są też nieco krwawsze elementy. 
 
Przyznam, że w drugiej połowie, pomimo prób złagodzenia tego film stał się poważniejszy. Zadziwiające jest, że w jednej chwili reżyser może nam zafundować jakąs nieco kiczowatą scenkę, a kilkanaście sekund później jest o wiele... hmm... refleksyjniej?! Sam nie wiem która estetyka byłaby dla mnie lepsza. Może w tym jednak tkwi wyjątkowość tego obrazu:) 
 
Zupełnymi perełkami są dwie sceny z drugiej połowy filmu, które w moich oczach czynią go o poziom lepszym. Pierwsza obrazuje przeszłośc bohatera. Długi zlepek scen z jego życia, a w tle instrumentalna muzyka smyczkowa. Muzyka (pomijając piosenkę z czołówki;) cieszy uszy. Nieco pompatyczna, przystosowana do konwencji. W drugiej scenie narrator przedstawia Nam alternatywą historię 'zielonej' planety, od dinozaurów, po dzień dzisiejszy (mało poztywny w wydźwięku). Chwilę później jednak Jun-Hwan znów 'mruga' do widza, wykorzystując kolejną znaną z kryminałów 'kalkę'. Nie jest to jednak ostatni raz... 
 
Warto na 'własnej skórze' przekonać się, czy bohater uratuje Ziemię.