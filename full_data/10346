<unique_name>
film/Area+51%3A+The+Alien+Interview-1997-389715
<film>
Area 51: The Alien Interview
<film_link>
http://www.filmweb.pl/film/Area+51%3A+The+Alien+Interview-1997-389715
<film_rating>
6.1
<review_link>
http://www.filmweb.pl/reviews/Prawda+czy+mistyfikacja-4007
<reviewer_mark>
3
<review>
Do Rocket TV (stacja telewizyjna) zadzwonił pewien człowiek. Miał bardzo nietypową propozycje. Po rozmowie Victor, bo tak brzmiał jego pseudonim, przybył do studia. Był tak ustawiony przed kamerami, aby nikt go nie rozpoznał. Na tych warunkach przeprowadzono wywiad. Mężczyzna nie był zbyt rozmowny, raz dyskusja została nawet przerwana, gdyż pytanie skierowane do niego wydało mu się zbyt szczegółowe. Po tej przerwie kontynuowano rozmowę. Zdarzenie miało miejsce podczas procesu archiwizowania danych i przenoszenia ich z nośników analogowych na cyfrowe, działo się to w obrębie Area 51. Victor podawał się za pracownika właśnie tej organizacji. Dowiadujemy się, że wykorzystał on błąd ochrony i schował taśmę, a następnie wywiózł z Groom Lake. Tutaj należy się zastanowić - jak tego dokonał? Przecież wszyscy pracownicy podlegają takim samym ostrym procedurom kontroli, a kasety video nie jest tak łatwo schować. 
 
Drugą ważną rzeczą jest to, że dokonał przemytu, wiedząc, że w przypadku złapania groziło mu najmniej 20 lat odsiadki, a nawet dożywocie w Levenworth, więc czy naprawdę by tak ryzykował? Jest jeszcze jedno niedomówienie - przecież ekipa odpowiedzialna za archiwizację danych nie mogła liczyć wielu pracowników, a nawet jeśli składała się z 50 osób, to i tak łatwo byłoby ustalić personalia Victora. Z jego opowiadania wynika, że obcy przybył w 1989 roku, rozmowy miały miejsce 2 razy w miesiącu przez 3-5 godzin, w przypadku złego samopoczucia obcy sam przerywał rozmowę, aktualnie przesłuchania nie są już prowadzone, ale kiedy były odbywały się przy pomocy telepatii w obecności wojska, taśma dostarczona przez Victora jest jedną z cyklu. 
 
Sam film jest krótki i słabej jakości. Ukazuje ciemne pomieszczenie, które zostało podzielone za pomocą szyby ze względu na bezpieczeństwo obcego. Po prawej stronie od kamery widoczny jest monitor. Kolejny monitor został stawiony tyłem do kamery, tak aby treść na nim wyświetlana odbijała się w szybie. Pokazywał on akcję bicia serca przybysza. W lewym górnym rogu jest widoczna osoba prowadząca wywiad. Od czasu do czasu można zauważyć żołnierza. Głos materiału został skasowany przez Victora, który tłumaczy, że nie chciał, by rozpoznano kogoś z materiału. W pewnym momencie coś się dzieje - obcy ma problem z oddychaniem, wtedy wkracza ekipa, zdaje się, że lekarzy. 
 
Podobno przyczyną ciemności w pomieszczeniu jest wrażliwość obcego na światło, jednak ma on oczy zasłonięte ciemną błoną, która chroni je przed światłem, więc dlaczego go nie zapalono? Mimo że to jest jedyny obcy na Ziemi warunki jego traktowania były nie najlepsze - widać to dokładnie na filmie. Kiedy kosmita krwawi i niemal omdlewa nadal siedzi w pozycji prostej - to jest nierealne. Ciekawa była także analiza nagrania, na której nie zbadano dokładnie jej autentyczności. W prawdzie sprawdzono jedynie sam dźwięk, żadnych szczegółów, obrazu... 
 
Mam tylko jedno zdanie na ten temat - Jedyny obcy na Ziemi? Szkoda tylko, że nie jest prawdziwy. Trzeba przyznać, że Victor i tym samym reżyser całości - Jeff Breadstreet - stworzyli kiepskie dzieło. 
