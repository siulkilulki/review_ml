<unique_name>
film/Listopad-2004-128531
<film>
Listopad
<film_link>
http://www.filmweb.pl/film/Listopad-2004-128531
<film_rating>
5.9
<review_link>
http://www.filmweb.pl/reviews/Szary%2C+nudny+listopad-12173
<reviewer_mark>
7
<review>
Pewnego listopadowego wieczoru pani fotograf Sophie (Cox) i jej narzeczony Hugh (LeGros) zatrzymują się pod sklepem. On wychodzi zrobić zakupy, a ona czeka w samochodzie. Kilka minut później Hugh ginie w napadzie. Dla Sophie rozpoczyna się trudny okres w życiu. Linia dzieląca rzeczywistość od fantazji powoli przestaje dla niej istnieć. Podczas projekcji przeźroczy na ekranie wyświetla się zdjęcie z miejsca zabójstwa. Czyżby Hugh chciał się z nią skontaktować zza światów? Kobieta rozpoczyna prywatne śledztwo mające na celu wyjaśnienie prawdziwych okoliczności śmierci swojego narzeczonego. 
 
Czy ktokolwiek słyszał kiedyś o takim człowieku jak Greg Harrison? Są ludzie, którzy mimo niewielkiej sławy, cieszą się niezwykłym, a przynajmniej sporym talentem. Reżyser "Listopada" do grona tych ludzi nie należy… Niestety, bo mimo całkiem dobrego pomysłu na wyreżyserowanie filmu, zadaniu nie podołał, bo zawiódł sposób wykonania. Momentami film przypominał słaby, tani dokument. Jeżeli nawet tak miało być, to jakoś mnie ten pomysł nie przekonał. 
 
 Jeśli chodzi o scenariusz, wydaje mi się, że Benjamin Brand pośpieszył się z oddaniem swojego dzieła. Jestem niemalże pewien, że gdyby troszkę dłużej nad nim popracował, to wyszedłby całkiem niezły materiał na film. Nielicha dawka nudy i duża ilość pustych dialogów jest znaczącym minusem filmu. Mimo to film wciąga w nurt zagadki kryminalnej. 
 
 Reżyseria i scenariusz w odróżnieniu od zdjęć są całkiem niezłe. Kostiumy bez rewelacji, muzyka i montaż średnie. Największym plusem jest gra aktorska niesamowitej Courteney Cox. Może i aktorka nie błyszczała tu tak jak w "Przyjaciołach" czy "Krzyku", ale to dzięki niej można było przetrwać te kilkadziesiąt minut nudy. W takiej roli pokazała się chyba pierwszy raz, więc jej fani będą filmem zachwyceni. Z reszty aktorów nikt nie zasługuje na szczególne wyróżnienie. Obsada trzymała poziom średniej, niskobudżetowej produkcji. 
 
 Film mógłby być wielki. Mógłby być "Czarnym Łabędziem" kina niskobudżetowego. Mógłby być zagadką dla mnóstwa ludzi, usilnie próbujących odkryć jego tajemnicę i wydedukować odpowiednią interpretację. Po przetrwaniu tego nudnego "Listopada" z przykrością muszę stwierdzić, że jest to kiepsko zbudowany film, ale za to na bardzo solidnych i mocnych fundamentach. 
