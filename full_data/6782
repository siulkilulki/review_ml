<unique_name>
Przekret.Doskonaly
<film>
Przekręt doskonały
<film_link>
http://www.filmweb.pl/Przekret.Doskonaly
<film_rating>
6.7
<review_link>
http://www.filmweb.pl/reviews/Jedyny+s%C5%82uszny+komentarz+to+machni%C4%99cie+r%C4%99k%C4%85-4859
<reviewer_mark>
5
<review>
Na samym początku lojalnie ostrzegam: "Przekręt doskonały" jest filmem, w którym ważne są zwroty akcji, dlatego jeśli nie oglądaliście tego filmu, a nie chcecie czytać spoilerów, którymi sypię niemiłosiernie, zostawcie moją recenzję w spokoju i weźcie się za pomaganie komuś w odrabianiu zadań z matmy lub cokolwiek innego. 
 
 Moje przeżycia z "Przekrętem doskonałym" Jamesa Foley'a mogą posłużyć za przykład w podręczniku kinomaniaka, jak ryzykowny może być zakup filmu, którego przedtem się w ogóle nie widziało, a jedynymi rzeczami, które mogą cię zachęcić do jego kupna, są pozytywna recenzja w "Filmie" i średnia ocen powyżej trzech w jednej z rubryk tegoż zacnego miesięcznika. Film ów dane było mi kupić na stoisku z tanimi gazetami za drobną sumę. Gdy w jakiś czas później odwiedził mnie kuzyn i chciał obejrzeć ze mną jakiś ciekawy film, zaproponowałam mu właśnie "Przekręt doskonały". Wkrótce po tym jak zaczęliśmy go oglądać, zaczęłam żałować mojego zakupu. 
 
Głównym bohaterem jest Jake Vig (Edward Burns), który dowodzi grupą zajmującą się przeróżnymi przekrętami na mniejszą skalę. Pewnego razu okazuje się, że ich ostatnia ofiarą jest księgowym mafii, zaś pieniądze przez nich zdobyte należą do szefa półświatka ? Winstona Kinga (Dustin Hoffman). Jeżeli Jake i spółka chcą wyjść cało z opresji, muszą wykonać robotę dla Kinga ? okraść pewnego wpływowego bankiera wspomagającego mafię. Na taką skalę nikt z paczki Viga jeszcze nie robił przekrętu? 
 
 Podstawowym problem "Przekrętu doskonałego" jest główny bohater ? nieprzyjemny facet z przepalonym głosem, który ma wzbudzać w nas sympatię, zatem jest względnie przystojny i cały czas gada w "intrygujący" sposób. Niestety nie jest dane biednemu widzowi uwolnić się od niego na żadną dłuższą chwilę, gdyż nie dość, że występuje w 90% scen, to dodatkowo jest narratorem całej historii. Niewiele lepiej jest z pozostałymi postaciami ? wszystkie są ledwie naszkicowane i nie wydają się posiadać zbyt wielu indywidualnych cech. A nawet, gdy posiadają już więcej ciekawych cech, jak w przypadku Kinga czy Lily (Rachel Weisz), nie czynią ich one postaciami, do których można czuć sympatię lub które mogłyby zaintrygować. Przez większą część filmu jako tako udaje się to z Butanem (Andy Garcia), niestety, w epilogu jego postać całkowicie zmienia swój charakter i okazuje się zwykłym, skorumpowanym agenciakiem. 
 
 Chciałoby się powiedzieć, że chociaż aktorsko film ten wypada nieźle, niestety tak nie jest. Burns gra drewniano, aktorzy grający jego kumpli podobnie, na wyżyny przeciętności wzbija się Weisz, zaś jedynymi aktorami, którzy dużo z siebie dają, są Hoffman i Garcia. Niestety, przy niezbyt dobrze napisanych postaciach, ich talent na niewiele się zdaje. 
 
 Jakby tego było mało, film posiada taką strukturę, że człowieka nie za specjalnie obchodzi, co się stanie z bohaterami, tytułowym przekrętem i całą resztą. Na samym początku widzimy Jake?a padającego jak zabity na chodnik, po czym słyszymy zza kadru jego narzekania i myśli w stylu "Od czego to się zaczęło? A, to przez to i przez to", po czym cofamy się w czasie do przekrętu dokonanego na księgowym mafii i w końcu dochodzimy do finału, który wywraca całą naszą dotychczasową wiedzę do góry nogami. Ponieważ jednak przez większość filmu człowiekowi los bohaterów był raczej obojętny (choć na początku był nawet zaciekawiony), nie robi to na nim większego wrażenia, chyba że lubi Coldplay. Ja lubię ten zespół i dlatego dałam temu filmowi w ostatecznym rozrachunku ocenę ciut wyższą. Normalnie, w skali od 1 do 10, dałabym ocenę 4, a tak ? słabe 5. 
 
 A, jeszcze dodam krótką informację, żeby nie było, że taję prawdopodobnie pozytywną opinię: mojemu kuzynowi "Przekręt doskonały" podobał się jeszcze mniej niż mojej skromnej osobie. Niestety, nie mam pojęcia, jaki jest jego stosunek do Coldplay, ale gdy wspomniałam, że był to jedyny element filmu, który mi się naprawdę podobał, tylko się zaśmiał. 
