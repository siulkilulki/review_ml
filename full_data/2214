<unique_name>
Pokuta
<film>
Pokuta
<film_link>
http://www.filmweb.pl/Pokuta
<film_rating>
7.5
<review_link>
http://www.filmweb.pl/reviews/Alternatywne+zado%C5%9B%C4%87uczynienie+za+wyrz%C4%85dzon%C4%85+krzywd%C4%99-5942
<reviewer_mark>
6
<review>
Tematyka przedstawiona w filmie "Pokuta" jest nadzwyczaj banalna, ponieważ opowiada o konsekwencjach zazdrosnej miłości, ale podłoże i analiza psychologiczna filmu są dosyć mocno skomplikowane. 
 
Realia filmu osadzono w Anglii na kilka lat przed wybuchem II wojny światowej, w roku 1935. Młodziutka Briony (Saoirse Ronan) mająca duszę iście poetycką i szczególnie uzdolniona w tym kierunku, przypadkowo widzi swą starszą siostrę Cecilię (Keira Knightley) w czasie wyuzdanego "obściskiwania się" ze służącym Roobbiem (James McAvoy). W delikatnym umyśle dziecka rodzi się nienawiść zarówno do siostry, jak i do jej "kochasia". Postanawia ich rozdzielić, uknuwszy podstępny spisek. Jego efektem jest pomówienie Robbie'ego o gwałt na koleżance Briony, w wyniku czego Robbie trafia za kratki. Po pewnym czasie otrzymuje propozycję nie do odrzucenia - zwolnienie, którego warunkiem jest zaciągnięcie się do wojska. Bohater zostaje więc wysłany na front do Francji. Po pewnym czasie Briony postanawia pogodzić się z siostrą i wyznać jej prawdę. Aby dowiedzieć się, czy Briony uda się naprawić krzywdę wyrządzoną w młodości, należy obejrzeć film. 
 
Cała fabuła filmu jest tylko pretekstem do rozmyślań na temat kary i pokuty za wyrządzone krzywdy. Tematyka przedstawiona w filmie "Pokuta" jest nadzwyczaj banalna: czy najokropniejsza pokuta jest w stanie zmazać popełnione grzechy? Czy ludzie potrafią sobie wybaczyć, a z drugiej strony jak żyć z poczuciem winy? 
 
Weźmy teraz na tapetę walory estetyczne filmu takie jak: gra aktorska, charakteryzacja, pokazanie ówczesnej rzeczywistości, psychologia postaci. 
Obsada aktorska jest na pewno dużym atutem filmu, który niewątpliwie przyciąga do kin. Oprócz znanych postaci zaangażowano młodziutką Saoirse Ronan, która doprawdy wykazała się zdecydowanie profesjonalnym aktorstwem. Na uwagę zasługuje też dbałość o szczegóły w charakteryzacji i kostiumach, które były po prostu rewelacyjne. Dlaczego, już udowadniam, Knightley z powody swej "otyłości" wygląda dla mnie koszmarnie w każdym filmie, niezależnie od tego jak ją ucharakteryzują (ale aktorką jest po prostu świetną i to podkreślić trzeba), w "Pokucie", o dziwo, wyglądała w miarę normalnie, a myślę, że taka zmiana nie była łatwą sprawą. 
 
Psychologię postaci dostawało się niemal na tacy, szczególnie w wydaniu Ronan i Knightley. To również wielka sztuka, umieć tak uzewnętrznić charakter człowieka. 
Podobnie, sprawy mają się z pedanterią przedstawiania ówczesnej rzeczywistości. Niemalże można było poczuć zapach tego starego domu, smrodu szpitalnego, wylewanej krwi, a skrzypiące na każdym kroku drewniane sprzęty dopełniały wspaniałego obrazu. 
 
A teraz trochę pieprzu. Osobiście uważam, że film był ździebko nudny, szczególnie na początku oraz kilka fragmentów w środku filmu niemiłosiernie się dłużyły. W czasie seansu kilka osób ostentacyjnie wyszło z sali, nie doczekawszy nawet 1/3. 
 
Na pewno nie jest to film dla wszystkich, bo nie każdy lubi psychologiczne dywagacje i to jeszcze w trakcie filmu. Na usprawiedliwienie dodam, że były one przerywane niespodziewanymi zwrotami akcji, które pomagały jednak wytrwać do końca. 
 
"Pokuta" jest, obiektywnie patrząc, stosunkowo trudna w odbiorze , tak jak w oglądaniu i poleciłbym ją wszystkim tym, którzy lubią analizy psychologiczne oraz głębokie morały płynące z fabuły. 
