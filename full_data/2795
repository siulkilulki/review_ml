<unique_name>
film/Ile+wa%C5%BCy+ko%C5%84+troja%C5%84ski-2008-468065
<film>
Ile waży koń trojański?
<film_link>
http://www.filmweb.pl/film/Ile+wa%C5%BCy+ko%C5%84+troja%C5%84ski-2008-468065
<film_rating>
6.2
<review_link>
http://www.filmweb.pl/reviews/By%C4%87+kobiet%C4%85%2C+by%C4%87+kobiet%C4%85-8589
<reviewer_mark>
5
<review>
"Ile waży koń trojański" to film o przemijaniu, o wszechobecnym niedosycie i... miłości. Najnowsza komedia Juliusz Machulskiego bawi, niekoniecznie uczy, a tym bardziej nie wychowuje. Czym więc Machulski zaintrygował widzów? Z pewnością powodów jest wiele. Pokazanie po raz kolejny szarej, brudnej i beznadziejnej komunistycznej egzystencji,  rezolutny opis polskiej kobiety w radzieckich czasach, to jest pomysł na film…, ale czy udany film? 
 
  
 
Główną bohaterkę - Zosię (Ilona Ostrowska), poznajemy w dniu jej czterdziestych urodzin. Dla niej samej ta data, jest datą, którą z pewnością chciałaby puścić w niepamięć. Wraz ze swym kochającym mężem Kubą (Maciej Marczewski) i córką z poprzedniego małżeństwa, która z przybranym ojcem jest bardziej związana emocjonalnie niż z biologicznym, tworzą wręcz idealną rodzinę.  Jej spokój zakłóca jednak Darek (Robert Więckiewicz)- pierwszy mąż Zosi i biologiczny ojciec Florki. Reprezentuje sobą, te cechy mężczyzny, które w oczach kobiet są najgorsze. W pewien sposób zabawny, ale jak każdy facet posiadający swoje słabości. Prowadzi życie równoległe. Obok życia małżeńskiego "zdarzają" mu się skoki w bok. Jest raczkującym biznesmenem, który liczy na lepszą przyszłość. 
 
Znużona obecnym życiem, narzekająca na swój obecny wiek i załamująca ręce nad przeszłością  Zośka wypowiada na głos swoje ciche marzenie. Chciałaby być młodsza o piętnaście lat.  Jak twierdzą specjaliści, w millenijną noc wszystko może się zdarzyć… i się zdarza.  Zosia zasypia 1 stycznia 2000 roku, a budzi się 15 maja 1987 roku.  Po raz kolejny musi przechodzić trudności, jakie stanowiły wizerunek PRL-u.  Czasy, do których przeniosła się Zosia, są istnym absurdem jej obecnej rzeczywistości. Największym problemem jest odnalezienie się w tej szarej otoczce całej historii państwa polskiego. Znajdująca na każdym kroku ludzką bezradność wobec panującego ustroju, sama próbuje zrozumieć swoją beznadziejną sytuację, w której się znajduje. 
 
Komedia  "Ile waży koń trojański?" jest utrzymana w konwencji zabawnych lat 80. Okres upadającego komunizmu,  wzrastania nowych, demokratycznych i urzeczywistniających się poglądów, a przede wszystkim lat pełnych propagandowych haseł. Szokujące style mody wzorowane na serialu "Dynastia", charakteryzujące się plastikowymi klipsami, sztucznymi ubraniami, poduszkami… Drobiazgi, które zapadają w pamięć, kiedyś były pragnieniem, a teraz niedowierzaniem. 
  
Juliusz Machulski pokazał w swoim filmie prawdziwie pragmatyczne czasy z domieszką komunistycznego banału życia, opartego na zwykłej normalności. Kolejny akcent filmowy tak renomowanego nazwiska daje wiele do myślenie o tym, co było i o tym, co będzie... 
 
