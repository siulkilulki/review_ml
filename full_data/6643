<unique_name>
Cena.Honoru
<film>
Cena honoru
<film_link>
http://www.filmweb.pl/Cena.Honoru
<film_rating>
7.3
<review_link>
http://www.filmweb.pl/reviews/%22Four+Feathers%22%2C+czyli+cztery+pi%C3%B3ra+na+wag%C4%99+%C5%BCycia-5191
<reviewer_mark>
8
<review>
Honor, to temat bardzo często wykorzystywany w kinie. Wdawałoby się że nie można powiedzieć o nim nic nowego, jednak ?Cena honoru? reżyserii Shekhara Kapura to film niezwykły. Niezwykły ze względu na wspaniałą historię, którą przedstawia. Harry Feversham, żołnierz angielski właśnie zaręczył się z ukochaną Ethne. Niestety niedługo przed ślubem otrzymuje wiadomość, że jego oddział zostanie wysłany do Sudanu. Wtedy zdaje sobie sprawę, że nie da sobie rady na wojnie i odchodzi ze służby. Jego decyzji nie potrafią zrozumieć ani przyjaciele, ani ojciec-generał, ani nawet Ethne. Odwracają się od niego i czworo z nich wysyła mu po piórze na znak tchórzostwa. Harry postanawia za wszelką cenę odzyskać honor oraz udowodnić sobie i innym że nie jest tchórzem. 
 
 W postać Harrego wcielił się Heath Ledger, który prawdziwą karierę rozpoczął występem u boku Mel?a Gibsona w ?Patriocie?. Tym razem miał okazję popisać się w roli pierwszoplanowej, z którą poradził sobie rewelacyjnie. Bardzo realistycznie pokazał dwa oblicza głównego bohatera: w pierwszej części asekuranta bojącego się wyzwań i ryzyka, w drugiej zaś wojownika z desperacją dążącego do obranego celu. Była to zdecydowanie najlepsza z jego dotychczasowych ról. 
 
 ?Cena honoru? to ciekawe połączenie dramatu wojennego i filmu przygodowego. Wątek militarny odsunięty jest na dalszy plan, natomiast najważniejszym tematem jest walka człowieka z najcięższym przeciwnikiem ? swoimi słabościami. Najmocniejszą stroną produkcji są właśnie wartości, które przekazuje: niespotykana konsekwencja w dążeniu do celu, przyjaźń i lojalność po grób oraz wspomniane przełamywanie własnych słabości to tylko niektóre z nich. W poruszający sposób pokazuje jak wiele znaczą w naszym życiu miłość i przyjaźń, ale również jak łatwo można je stracić. To wszystko w połączeniu z historią, można powiedzieć, dezertera, który gotów był oddać życie za honor, robi naprawdę mocne wrażenie. 
 
 Wizualna strona też nie pozostawia nic do życzenia. Uwagę przyciąga szczególnie bitwa Anglików z Sudańczykami, jedyna jaką przedstawiono, ale za to na długo zostająca w pamięci ze względu na swój rozmach i przede wszystkim świetne zdjęcia. Robert Richardson, który za nie odpowiadał, stworzył barwne i bardzo klimatyczne tło całej opowieści. Należy mu się za to wielkie uznanie. Troszeczkę gorzej wypada scenariusz. Wydaje się być pokrojony na kilka części, a po każdej z nich akcja znacznie traci tępo. Nie wpływa to jednak znacząco na odbiór filmu. Większym minusem jest strasznie patetyczna końcówka, zupełnie nie pasująca do całej reszty. 
 
 Walka bohatera z samym sobą na tle kolejnej bezsensownej wojny, w połączeniu ze znakomitą grą aktorską Ledgera sprawia, że ?Cena honoru? to film, który naprawdę warto obejrzeć. 
