<unique_name>
film/Cinema+Verite-2011-579731
<film>
Cinema Verite
<film_link>
http://www.filmweb.pl/film/Cinema+Verite-2011-579731
<film_rating>
6.1
<review_link>
http://www.filmweb.pl/reviews/Pierwsze+reality+show-12252
<reviewer_mark>
9
<review>
"Cinema Verite" to nominowany do 9 nagród Emmy film produkcji HBO opowiadający o pierwszym, amerykańskim programie typu reality show – "An American Family". 
 
W 1971 roku Craig Gilbert (w tej roli James Gandolfini) wpadł na pomysł nakręcenia programu, który byłby kroniką codziennych wydarzeń (sześciu miesięcy 1971 roku), typowej amerykańskiej rodziny. Udało mu się przekonać do swojego pomysłu telewizję PBS. Wybór padł na rodzinę Loud z Santa Barbara w Kalifornii. Rodzina składała się z Billa (Tim Robbins), jego żony Pat (Diane Lane) i ich pięciorga dzieci. Program ten okazał się przełomem i zmienił obraz postrzegania telewizji. Kontrowersyjne tematy spowodowały mnóstwo dyskusji w mediach w tamtych czasach, powodując, że "An American Family" jest uznawane za jeden z najważniejszych programów w historii telewizji w USA. 
 
Bill jest przedsiębiorcą, działającym w branży górniczej. Jego praca wiąże się z wieloma podróżami, które często się przeciągają. Pat jest wyzwoloną panią domu, która dba o dzieci. Ich najstarszy syn Lance (Thomas Dekker), wyjechał do Nowego Jorku, gdzie nie musi już ukrywać swojej homo-seJames Gandolfiniksualności. Synowie Kelvin i Grant marzą o karierze muzycznej i grają  w garażowym zespole rockowym. Córka Delilah przeżywa swoją pierwszą miłość, a rodzinę dopełnia najmłodsza Michele. 
 
"An American Family" miało być obiektywnym spojrzeniem na codzienne życie zwykłej rodziny. Ekipa realizatorska nie ingerowała w wydarzenia. Zżyła się z rodziną i nie chciała kręcić ich kłótni, co spotkało się z ostrą reakcją Gilberta. Jak się okazało w trakcie produkcji zwykłe życie jest nudne i trzeba je nakierować na odpowiednie tory. Produkcja programu była droga, przekraczano zakładany budżet i producenci się niepokoili. Dlatego Lance dostał pieniądze na wyjazd do Paryża, gdzie również był nagrywany. Dzięki czemu widzowie mogli go zobaczyć jego "inność" w bardziej swobodnym, paryskim otoczeniu. Ale najważniejszym wydarzeniem, które zmieniło życie rodziny i to w jakim kierunku poszedł program było zachowanie pomysłodawcy programu, Craiga Gilberta. Bill pod nieobecność, żony i kamer pojechał z nim do swojej kochanki. Chciał się przed nią popisać znajomością z producentem telewizyjnym. Craig dostał jej zdjęcia i pokazał je później Pat, która dostała dowód zdrady jej męża (jak się później okazało wielokrotnej). Co doprowadziło do rozgrywanego przed kamerami, pierwszego prawdziwego rozwodu w historii telewizji w USA. 
 
"Cinema Verite" został zrealizowane w bardzo ciekawy sposób. Aktorzy odgrywają w ten sam sposób sceny pokazane w "An American Family". Jednocześnie widzimy wiele wydarzeń dziejących się poza kadrem. Dotyczy to szczególnie rozmów Pat z Craigiem oraz kulisów powstania tej produkcji. Do tego dochodzą fragmenty "An American Family", a także urywki z talk-show, w których rodzina wzięła udział po powstaniu programu, aby pokazać swój punkt widzenia i bronić swoich racji. Aktorzy zostali dobrani na podobieństwo prawdziwych postaci (szczególnie widać to na przykładzie Tima Robbinsa i Jamesa Gandolfiniego). Całość dopełnia świetna charakteryzacja i kostiumy co sprawia, że momentami trudno odróżnić "Cinema Verite" od oryginalnych fragmentów "An American Family". 
 
"Cinema Verite" pokazuje, jak bardzo przez 40 lat zmieniła się telewizja i obyczaje. Żeby zainteresować widza, reality show muszą coraz bardziej prowokować, a to, co wtedy było dla widzów kontrowersyjne, teraz jest czymś normalnym, nad czym nawet bardzo się nie zastanawiamy. 
 
"Cinema Verite" to kolejny świetnie zrealizowany film telewizji HBO. Bardzo ciekawa tematyka, znakomity dobór aktorów, to wszystko powoduje, że mogę go z czystym sumieniem polecić wszystkim. Szczególnie tym, którzy interesują się telewizją i mechanizmami nią rządzącymi. 
