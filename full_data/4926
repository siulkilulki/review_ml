<unique_name>
film/Cop+Out.+Fujary+na+tropie-2010-502583
<film>
Cop Out. Fujary na tropie
<film_link>
http://www.filmweb.pl/film/Cop+Out.+Fujary+na+tropie-2010-502583
<film_rating>
6.1
<review_link>
http://www.filmweb.pl/reviews/Fujary+na+topie-10172
<reviewer_mark>
2
<review>
Jeżeli słynny z serii o nowojorskim glinie Johnie McClainie – Bruce Willis, w dalszym ciągu będzie dobierał filmy podobne do tych, w jakich widzimy go ostatnimi czasy, upadek tego gwiazdora będzie nieunikniony. Prawda jest taka, że nigdy nie należał on do aktorów występujących w ambitnym kinie, raczej ciągnęło go w stronę komercyjnych hollywoodzkich produkcji nafaszerowanych akcją, czego oczywiście nie można mieć mu za złe, gdyż udało mu się stworzyć niejedną wspaniałą kreację, jak choćby postać wspomnianego na początku Johna McClaina. Oglądając film "Cop Out" zauważyłem jednak, że nie przypomina on już nawet cienia swojej dawnej świetności, a występ w tej "komedii" to raczej parodia jego wcześniejszych dokonań, za którymi zapewne starzejący się Willis tęskni, a do których usilnie stara się powracać, nie bacząc przy tym na formę i ostateczny rezultat wynikający z tych prób. Mnie osobiście rezultat ten nie zadowala. 
 
Wróćmy jednak do filmu, którzy w naszym kraju nazwano "Fujary na tropie"(!). No cóż, tytuł to połowa sukcesu, a ten z pewnością zachęci tysiące widzów do obejrzenia tej produkcji. Za kamerą stanął Kevin Smith, twórca "Clerks", czyli filmu, który zebrał bardzo przychylne opinie i na swój sposób jest już filmem kultowym. Ale czasy się zmieniają… 
 
W wielkim skrócie, film opowiada o losach dwójki policjantów, którzy na przekór przełożonym zaplątują się w kolejne intrygi. Prawda, że oryginalne? 
 
Zarzutów mam kilka. Przede wszystkim poziom żartów, który w większości sprowadza się do przekleństw, niestety nie sprawia to, abym śmiał się przez większą część filmu, a tego od komedii oczekiwałem. Postaci dwójki policjantów, którzy starają się rywalizować z parą głównych bohaterów, są – moim zdaniem – absolutnie niepotrzebne. W zasadzie niczego do filmu nie wnoszą, a miejscami tylko denerwują. Choć przyznam, że scena z ich udziałem – gdy Willis i Morgan naśmiewają się z nich przez telefon, była zabawna. Wracając do Tracy Morgana. Koleś irytuje od pierwszej do ostatniej minuty. Zachowuje się jak ośmiolatek i chyba jest on największym powodem, dla którego film ten mi się nie spodobał. 
 
Nie przeciągając: znam wiele osób, które wychwalałyby ten film pod niebo i z pewnością wielu użytkowników nie zgodzi się ze mną, ale dla mnie ostatni z projektów Kevina Smitha to absolutna porażka. Zamiast oglądać ten film, polecam raczej powrót do "Sprzedawców", z czego z pewnością byłoby więcej pożytku. 
 
