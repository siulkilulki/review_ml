<unique_name>
Harry.Potter.I.Komnata.Tajemnic
<film>
Harry Potter i Komnata Tajemnic
<film_link>
http://www.filmweb.pl/Harry.Potter.I.Komnata.Tajemnic
<film_rating>
7.4
<review_link>
http://www.filmweb.pl/reviews/Harry+Potter+na+DVD-565
<reviewer_mark>
7
<review>
16 maja na płytach DVD i kasetach wideo ukazał się film "Harry Potter i Komnata Tajemnic", ekranizacja popularnego powieściowego cyklu J.K. Rowling, którego bohaterem jest nastoletni czarodziej. 
"Harry Potter i Komnata Tajemnic" wydany został na 2 płytach, na których oprócz samego filmu znajdziemy również masę dodatków, m.in. sceny nigdzie wcześniej nie pokazywane, wywiady z aktorami i twórcami oraz całą masę interaktywnych minigier. 
 
Płyta 1 to przede wszystkim film w wersji kinowej, który możemy oglądać w wersji zdubbingowanej lub w wersji oryginalnej z możliwością włączenia polskich napisów. 
Do wybranych fragmentów filmu mamy szybki dostęp dzięki podzieleniu go na 37 scen dostępnych z poziomu menu. 
Na płycie z filmem znajdziemy także zwiastun kinowy (wersja oryginalna), podstawowe informacje na temat filmu (czołówka) oraz dodatek "Pierwszy rok w Hogwarcie", który jest obszernym przypomnieniem części pierwszej filmu zaprezentowanym w konwencji zwiastuna. 
 
Płyta 2 to dodatki, z których cześć przeznaczona jest tylko dla posiadaczy odtwarzaczy DVD ROM. 
Na wstępie wybieramy wersję językową - oczywiście dostępna jest wersja Polska, w której głos lektora pomaga nam poruszać się po efektownym menu zaprojektowanym na kształt biurka z dużą ilością przegródek (stanowiących wejście do posortowanych tematycznie dodatków). 
Pierwszym dodatkiem jaki odkrywamy na płycie jest zwiastuny gry komputerowej "Harry Potter i Komnata Tajemnic" wydanej na konsole next-gen, jak również komputery PC (w dodatku tym mamy do wyboru kilka prezentacji z różnych poziomów gry). 
Kolejną część biurka zajmują "Sceny Pominięte". Jest to zbiór 19. wcześniej nie pokazywanych fragmentów, które łącznie uzupełniają film o 16 minut. Zobaczymy w nich jeszcze więcej wyczynów Zgredka, oglądamy dodatkowe sceny z lotu samochodem, przygody z czarami i tortem, zabawne fragmenty lekcji prowadzonej przez profesora Lockharta oraz przeżywamy mrożące krew w żyłach spotkanie z rodzinką Malfoy w mrocznym sklepie Borgina i Burke'a. 
Przesuwając się dalej po menu trafiamy do "Klasy Profesora Lockharta", jednego z najzabawniejszych i najciekawszych bohaterów tej części filmu. W klasie znajdziemy galerię zdjęć profesora z przypisanymi do każdego objaśnieniami lektora, możemy zobaczyć świadectwa Lockharta oraz zapoznać się z listą lektur obowiązkowych, a wszystko to jest prezentowane nam w postaci multimedialnego przewodnika. 
Kolejnymi dodatkami zamieszczonymi na płycie są specjalnie przygotowane dla posiadaczy DVD-ROM puzzle, wygaszacie ekranu oraz tapety. Dzięki technologii One Voice mamy dostęp do wszystkich interaktywnych opcji DVD za pomocą głosu. 
Przyglądając się dalej menu płyty 2 trafiamy na "Kulisy Hogwarthu", gdzie z wywiadu przeprowadzonego z autorką książki J.K. Rowling i scenarzystą Stevem Klovesem dowiadujemy się szczegółów związanych z trudnościami przy adaptacji powieści, tworzeniu atmosfery grozy oraz o różnicach jakie utrudniały wspólną pracę angielskiej pisarce i amerykańskiemu scenarzyście. Dodatkowo uważnie słuchając wywiadu możemy poznać nie zdradzane dotąd szczegóły 6 części przygód Harry'ego czarodzieja. 
Idąc dalej trafiamy do "Gabinetu Profesora Dumbledora" (multimedialny przewodnik) który możemy dokładnie zwiedzać dzięki nawigacji (możliwość widzenia w zakresie 360 stopni) umożliwiającej nam oglądanie wszystkiego łącznie z poznawaniem szczegółów wyposażenia gabinetu (teleskop, książki, obrazy). Z dodatków związanych z gabinetem możemy dowiedzieć się wiele o pracy przy tworzeniu dekoracji i scenografii o doborze efektów wizualnych, oświetlenia, pracy operatora i montażysty, a wszystko to jest pokazane na przykładzie pomieszczenia które było jednym z najdroższych i najbardziej skomplikowanych z elementów budowanych dla potrzeb tego filmu. 
 
Na płycie nie mogło zabraknąć wywiadów z uczniami i profesorami. Wywiady zostały pogrupowane na te przeprowadzone z młodą obsadą filmu (uczniowie) oraz z aktorami którzy wcielili się w dorosłe postaci. 
Następnym dodatkiem jest multimedialny przewodnik po szkicach produkcyjnych. Tu możemy się zapoznać z przygotowywaniem scen, pomieszczeń i postaci Zgredka, pająka i chochlików. 
Ostatnimi dodatkami są interaktywne gry i zabawy w których musimy się sprawdzić i dzięki którym odbywamy samodzielną podróż po Zakazanym Lesie, ulicy Pokątnej oraz Komnacie Tajemnic, gdzie na drodze do jej zbadania stają przeróżne postacie z filmu zadające trudne zagadki i rebusy dotyczące filmu. 
 
Uważny przegląd wszystkich dodatków zajmie nam ok. 6 godzin. Jeszcze więcej czasu może pochłonąć ukończenie wszystkich interaktywnych gier i edukacyjnych zabaw. 
Polecamy. Solidne wydanie niezłego filmu.