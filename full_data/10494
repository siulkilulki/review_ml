<unique_name>
film/Amnestia-2011-611902
<film>
Amnestia
<film_link>
http://www.filmweb.pl/film/Amnestia-2011-611902
<film_rating>
5.8
<review_link>
http://www.filmweb.pl/reviews/Po+nitce+do+oczywistego+k%C5%82%C4%99bka-11916
<reviewer_mark>
3
<review>
Jest tylko jedna rzecz, która zaskoczyła mnie w "Amnestii". To fakt, że film otrzymał jakąkolwiek nagrodę na festiwalu w Berlinie. Co prawda, przyznane wyróżnienie nie jest szczególnie prestiżowe, ale i tak nie przyjmuję do wiadomości, że grono przyznające je nie znalazło lepszego obrazu. 
 
"Amnestia" to dwie wzajemnie splatające się historie. Punktem wyjścia jest nowe prawo, które umożliwia wizyty małżeńskie w więzieniu. Z prawa tego korzystają Elsa, która by oddać się mężowi, musi przejechać spory kawał autobusem, oraz Spetim, odwiedzający w więzieniu żonę. Pewnego dnia los sprawi, że Elsa spotka się ze Spetim. Początkowe niezręczne rozmowy z czasem przerodzą się w głębsze uczucie. Czy to miłość? Tego chyba nie wiedzą nawet sami bohaterowie. Z całą pewnością jest to jedność losów. Odnaleźli w sobie bratnie dusze, które dobrze rozumieją, przez co przechodzi drugie z nich. Mogą dać sobie wzajemnie stabilizację, której tak bardzo potrzebują. Żadne z nich nie bierze pod uwagę niespodzianki, którą szykuje rząd. 
 
[person=1668075]Bujar Alimani[/person] buduje swój film na bardzo prostych scenach. Surowe obrazy i pozbawiona efekciarstwa narracja sprawiają, że całość ma autentyczny charakter. Niestety, [person=1668075]Alimani[/person] wykorzystuje tę konstrukcję w bardzo perfidny sposób. Spokój jest mu potrzebny do skontrastowania historii z jej finałem. Tym sposobem reżyser strzelił sobie w stopę. Końcówka sprawia wrażenie kiczowatej, sprowadza całość do poziomu czytadła dla kucht. Tak się po prostu nie robi. Owszem, wybrane zakończenie ma bardzo bałkański charakter i na swój sposób jest wiarygodne. Niestety, w tym konkretnym przypadku sprawia wrażenie źle zszytego ubrania, jakby w swetrze zamiast rękawów znalazły się nogawki. W takiej sytuacji nie ma większego znaczenia, że nogawki są zrobione z najlepszego materiału. 
 
Oczywiście, pewnym usprawiedliwieniem jest fakt, że "Amnestia"  jest dla [person=1668075]Alimaniego[/person] pełnometrażowym debiutem reżyserskim. Można więc uwierzyć, że Albańczyk nie do końca potrafi jeszcze dobrać odpowiednie proporcje. Jeśli przyjmiemy to tłumaczenie, to i tak broni ono jedynie samego [person=1668075]Alimaniego[/person], a nie film. W nim spodobać się może w zasadzie jedynie kreacja Luli Bitri.