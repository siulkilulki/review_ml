<unique_name>
film/Wyspa+tajemnic-2010-464256
<film>
Wyspa tajemnic
<film_link>
http://www.filmweb.pl/film/Wyspa+tajemnic-2010-464256
<film_rating>
8.2
<review_link>
http://www.filmweb.pl/reviews/%22W+ka%C5%BCdym+normalnym+cz%C5%82owieku+tkwi+szaleniec...%22-11184
<reviewer_mark>
9
<review>
Cytat, którego użyłem w tytule recenzji, pochodzi z książki Terry'ego Pratchetta pt. "Blask Fantastyczny" i idealnie oddaje ducha najnowszego filmu Martina Scorsese. "Wyspa tajemnic" to obraz opowiadający przede wszystkim o szaleństwie i o tym, jak cienka granica jest między obłędem a normalnością. 
 
Bohaterem tej opowieści jest detektyw Teddy Daniels, który przybywa na wyspę w Zatoce Bostońskiej. Znajduje się tam szpital dla obłąkanych, a wśród nich i niebezpiecznych przestępców. Daniels ma za zadanie przeprowadzić śledztwo w sprawie zaginięcia jednej z pacjentek szpitala. Wydaje się, że sprawa zostanie rozwiązana w krótkim czasie, jednak Teddy Daniels może zabawić na wyspie znacznie dłużej. 
 
To, co zawsze uważałem za najmocniejszą stronę każdego filmu Martina Scorsese, a mianowicie scenariusz, tutaj ociera się wręcz o genialność. Fabuła jest perfekcyjnie poprowadzona, wydarzenia na ekranie intrygują i zaciekawiają. Wszystko to dopełniają rewelacyjne dialogi i mroczny klimat niepewności i strachu. Te czynniki tworzą złożoną i niesamowicie zaskakująca historię, która może naprawdę szokować. Nie chciałbym zdradzać fabuły filmu, ale zakończenie to prawdziwy majstersztyk. 
 
"Wyspa tajemnic" zachwyca pod każdym względem. Aktorstwo stoi na najwyższym poziomie, a Leonardo DiCaprio stworzył jedną z lepszych kreacji w swojej karierze. Niesamowite zdjęcia, montaż i, jak już pisałem, niezwykły klimat i scenariusz tworzą obraz doskonały, ale niestety nie bez wad. Najważniejszą z nich i najbardziej rażącą jest muzyka. Nie chcę powiedzieć, że jest fatalna, ale po prostu zła. Kompozytor tego soundtracku bez dobrego skutku próbuje zilustrować wydarzenia dramatycznymi i niepokojącymi motywami, jednak kompozycje te znacznie bardziej irytują niż działają na emocje widza, a właśnie taką rolę powinna odkrywać muzyka filmowa. 
 
Najnowszy film Martina Scorsese jest jednocześnie jednym z jego najlepszych. "Wyspa tajemnic" to obraz, który po prostu zachwyca w prawie każdym filmowym aspekcie. To dzieło jest dopracowane do perfekcji i polecam go każdemu, kto lubi obejrzeć czasami ambitne kino, pełne emocji i skłaniające do myślenia. 
