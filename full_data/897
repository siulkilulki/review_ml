<unique_name>
Matrix.Reaktywacja
<film>
Matrix Reaktywacja
<film_link>
http://www.filmweb.pl/Matrix.Reaktywacja
<film_rating>
7.2
<review_link>
http://www.filmweb.pl/reviews/Podw%C3%B3jna+reaktywacja-672
<reviewer_mark>
7
<review>
Już niebawem w kinach trzecia cześć filmu braci Wachowskich. Aby płynnie powrócić do matrixowej rzeczywistości Warner Bros. Poland Dystrybucja Video przygotowała na 10 października dwupłytowe wydanie "Matrix Reaktywacja". 
 
Płyta pierwsza to film. Film jest w całkowicie polskiej wersji językowej do wyboru mamy polskiego lektora lub polskie napisy do wersji angielskiej, dźwięk w obu wersjach to Dolby Digital 5.1. Format obrazu szerokoekranowy (16:9) 2.40:1 anamorficzny. Na płycie również bezpośredni dostęp do wybranych scen. 
 
Płyta druga to wyłącznie dodatki związane z filmem. Zbiór ciekawych materiałów, które po obejrzeniu filmu pozwolą pełniej nam go zrozumieć wyjaśnić zagadki i odpowiedzieć na pytania nasuwające się, bo zobaczeniu drugiej części "Matrixa". Wszystkie materiały są w wersji oryginalnej z polskimi napisami. 
 
Pierwszy dodatek "Reportaż z planu filmowego" - to wypowiedzi i refleksje aktorów i ekipy związane z drugą i nawiązujące do trzeciej części (jak wiemy były kręcone łącznie). Wypowiedzi przeplatane ujęciami z filmu wprowadzają nas w fabułę, zakreślają rys i role poszczególnych bohaterów, pokazują ciężką 3 letnia pracę (rok przygotowań, rok zdjęć, rok postprodukcji) realizatorów, aktorów, kaskaderów, koordynatorów walk, scenografów, grafików i tysięcy statystów. 
 
Kolejny materiał to "Biuletyn specjalny - rzut oka na fenomen Matrixa". Cykl Matrixa to wielkie medialne przedsięwzięcie. "Biuletyn" pokazuje, że świat Matrixa to nie tylko trzy filmy ale również cykl "Animatrix" oraz gra "Enter The Matrix", które stanowią uzupełnienie produkcji kinowych. Niebawem w USA ukaże się także album komiksowy będący zbiorem krótkich historii, których akcja rozgrywać się ma w wykreowanym przez Wachowskich świecie. 
 
Najciekawszym dodatkiem jest materiał - "Pościg na autostradzie - jak oni to zrobili?" 
Scena na autostradzie to chyba najbardziej fascynujący fragment "Reaktywacji". Twórcy przedstawiają nam klasyczny pościg z "Francuskiego łącznika" przystosowany do nieklasycznego świata Matrixa. Aktorzy i realizatorzy zdradzają nam tajniki budowy specjalnego odcinka autostrady o długości 1,5 mili który dla potrzeb filmu powstał w okolicach San Francisco, Carrie-Anne Moss (Trinity) przypomina jak uczyła się jazdy na motocyklu, poznajemy też jej dublerkę 3-krotną mistrzynię USA wyścigów motocyklowych. 
Cała ta sekwencja była kręcona z prędkością 150 klatek na sekundę przy zastosowaniu specjalnych kamer. Dzięki temu uzyskano niezwykłą płynność obrazu, ale też dostarczyło to wiele pracy ekipie, bowiem kamery często się zacinały. 
 
"Zajdź mi wyjście - inspirowane filmem projekty i kampanie reklamowe". "Matrix Reaktywacja" to nie tylko film, ale również nośnik reklamowy docierający do milionów widzów na całym świecie. Filmowy hit to doskonała okazja do promocji produktów kojarzących się z nim. "Znajdź mi wyjście..." to materiał o reklamach telefonów specjalnie wyprodukowanych w związku z premierą filmu, napojach dostarczających matrixowej energii, sprzęcie tv, który zapewni maksimum wrażeń w czasie oglądania filmu. 
 
"Enter The Matrix - jak powstawała gra wideo" ten materiał poświęcony jest grze wideo, która ukazała się na rynku krótko po premierze "Matrix Rekatywacja". Pomysłodawcami gry podobnie jak filmu byli bracia Wachowscy, którzy napisali do programu scenariusz. Gra nie jest produktem, który w prosty sposób bazuje na popularności "Matrixa", ale fabularnym uzupełnieniem "Matrixa Reaktywacji". Akcja gry rozgrywa się równolegle do akcji filmu i opowiada o przygodach Ghosta i Niobe - drugoplanowych bohaterów "Reaktywacji". 
 
Płyta z dodatkami zawiera również zwiastun "Animatrix", linki do stron internetowych oraz najzabawniejszy dodatek "Nagrody 'MTV Movie Awards'". Ostatni dodatek to humorystyczne spojrzenie na "Matrix Reaktywacje", w którym wokalista Justin z N'SYNC 
oraz Seann William Scott spotykają wyrocznię, klucznika, oraz "Architekta" (twierdzącego że jest twórca Dig Duga oraz Frogger - żaba na autostradzie). Więcej informacji związanych z tym dodatkiem nie zdradzę nie chce bowiem pozbawiać was dobrej zabawy. ;) 
 
Dodatki znakomicie uzupełniają film, a w czasie ich oglądania z całą pewnością nie będziecie się nudzić. Szczerze mówiąc materiał o "autostradzie" oglądałem z "otwartą buzią" a "nagrody MTV" niemal "pękając ze śmiechu". 
Muszę jednak przyznać, że wydanie DVD "Matrixa Reaktywacji" pozostawiło mnie z pewnym uczuciem niedosytu. Na płytach zabrakło mi scen usuniętych, które w przypadku 'poważnych' wydań są już dziś prawie standardem. Szkoda też, że wachowscy nie zdecydowali się na przygotowanie większego materiału na temat Zionu, miasta, które w filmie nie zostało zbyt dobrze pokazanego i zaprezentowane. 
Mimo tych niedociągnięć "Matrix Reaktywacja" to solidnie przygotowane 2 płytowe wydanie, które warto dołączyć do kolekcji "Matrixa" i "Matrix Revisited".