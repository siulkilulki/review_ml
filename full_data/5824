<unique_name>
Be.Cool
<film>
Be Cool
<film_link>
http://www.filmweb.pl/Be.Cool
<film_rating>
6.2
<review_link>
http://www.filmweb.pl/reviews/%C5%9Amiech+nadejdzie+jutro-2426
<reviewer_mark>
4
<review>
&#8222;Be Cool&#8221; isn&#8217;t cool &#8211; tym krótkim zwrotem amerykański krytyk filmowy mógłby skwitować najnowszą produkcję Gary&#8217;ego Gray&#8217;a. Czy autorowi się po prostu wydawało, że film jest śmieszny, czy też uznał swoje zarobki za zbyt małe &#8211; tego nie wiem. Jestem jednak przekonany, że ktoś na tym &#8222;obrazie&#8221; musiał zyskać i to dużo, gdyż zaangażował przy produkcji wiele gwiazd Hollywoodzkiego kina. 
 
Kontynuacja &#8222;Dorwać Małego&#8221; wdraża nas w tajniki biznesu muzycznego rodem ze Stanów Zjednoczonych. Chili Palmer (John Travolta) postanawia zerwać z kręceniem filmów i wziąć się poważnie za pomaganiem młodym talentom w ich drodze do wielkiej sławy na deskach Hyde Parku. Niestety traf chciał, że wszystko zaczyna się komplikować po śmierci znajomego, który miał wyraźnie na pieńku z amerykańską filią rosyjskiej mafii. Szybko się okazuje, że celem panów w stylowych garniturach jest również sam Chili Palmer. 
 
Przyzwyczaiłem się, że kolejne filmy, w których gra John Travolta są coraz gorsze &#8211; zaczął od fenomenalnej &#8222;Gorączki Sobotniej Nocy&#8221; i doszedł do tego bagna, w którym się właśnie znajduje. Natomiast udział Umy Thurman zszokował mnie niesamowicie! Aktorka mając za sobą tak udane występy, jak &#8222;Kill Bill&#8221;, mogła by już spokojnie zacząć wybierać co lepsze propozycje i nie tracić prestiżu na sequelach sequeli. Pozostaje tylko mieć nadzieję, że była związana z producentem bardzo starym kontraktem i nie miała innego wyjścia... 
 
Od początku do końca &#8222;Be Cool&#8221; robi wrażenie filmu skleconego naprędce z kilkunastu scenek rodzajowych, które nie współgrają ze sobą zbyt dobrze. Muszę przyznać, że stężenie niezłych tekstów było całkiem wysokie i miałem się z czego pośmiać &#8211; niestety produkcja, jako całość była bardzo sztywna. Nie zdarzyło mi się jeszcze mieć tak dziwnego uczucia podczas projekcji. 
 
Zdecydowanie dobrym pomysłem było zatrudnienie kilku gwiazd z muzycznego showbiznesu. Zresztą najbarwniejsza (i do tego jedyna, która przykuwała uwagę) postać wywodziła się z tej kasty. Był to Andre Benjamin &#8211; wokalista zespołu OutKast &#8211; wyposażony w nieskończone pokładu uroku osobistego. Ciekawym przeżyciem było również zobaczenie na wielkim ekranie Stevena Taylora (lidera Aerosmith) &#8211; niestety, lepiej będzie dla wszystkich, jeśli pozostanie jednak przy muzyce. 
 
Mimo iż cały film traktuje o produkcji płyt i lansowaniu nowych gwiazd popu, muzyka wyraźnie szwankuje i nie zwraca uwagi nawet w najmniejszym stopniu. Szkoda &#8211; mógł to być atut, który ratowałby &#8222;Be Cool&#8221; przed totalną klapą. Taka jest smutna prawda &#8211; pójście do kina na taki repertuar jest błędem, a pieniądze będą wyrzucone w błoto. Wydaje mi się, że płacenie za dwie godziny nudy, dobrym pomysłem nie jest.