<unique_name>
film/Pussy+Riot.+Modlitwa+punka-2013-674658
<film>
Pussy Riot. Modlitwa punka
<film_link>
http://www.filmweb.pl/film/Pussy+Riot.+Modlitwa+punka-2013-674658
<film_rating>
6.2
<review_link>
http://www.filmweb.pl/reviews/Bogurodzico+dziewico%2C+sta%C5%84+si%C4%99+feministk%C4%85-14996
<reviewer_mark>
7
<review>
Wielu z nas słyszało o Pussy Riot – rosyjskiej grupie punkrockowej, przedstawiającej feministyczne poglądy: poruszały brak równych brak u obu płci, wspierały ruchy LGBT i krytykowały wszechobecny seksizm. Słynęły one z nielegalnych akcji i występów w miejscach takich jak: stacje metra, wystawy sklepowe czy dachy trolejbusów. Happeningi były protestem politycznym, a czasem nawet prowokacją obyczajową. Grupa nie miała stałego składu, a jej członkinie występowały w maskach i pod pseudonimami, dzięki czemu przyciągały  uwagę przechodniów i zainteresowanie zagranicznych mediów. Przejmowały się nie tylko wydarzeniami w Rosji, ale też na całym świecie. Po raz pierwszy wystąpiły w październiku 2011 roku na stacji metra. Wykonały tam utwór "Wyzwól bruk", który nawiązywał do protestów w Egipcie. Sukces popchnął ich do kolejnych manifestów z coraz to odważniejszymi piosenkami. Wszystko szło dobrze aż do czasu. 
 
 Przełom nastąpił 21 lutego 2012, gdy członkinie zespołu podczas nabożeństwa w soborze Chrystusa Zbawiciela w Moskwie rozpoczęły swój występ przed ikonstanem - zaczęły krytykować powiązania hierarchów Rosyjskiego Kościoła Prawosławnego z Putinem i specsłużbami, używając przy tym nieprzychylnych słów. Trzy z nich: Nadieżda Tołokonnikowa, Marija Alochina i Jekatierina Samucewicz, zostały aresztowane i postawione przed sądem. Ta ostatnia została uniewinniona, gdyż nie było przeciwko niej wystarczająco obciążających dowodów. Jej koleżanki otrzymały za to wyrok dwuletniego pozbawienia wolności z nakazem odbywania odsiadki w kolonii karnej o zwykłym rygorze. 
 
 Dokument ukazuje nam, jak dziewczyny zdobyły rzeszę zwolenników w każdym wieku. Ludzie domagali się uniewinnienia feministek. W Dzień Kobiet w wielu miastach na świecie zorganizowano protest przeciwko ich aresztowaniu. Włączyła się do tego nawet Madonna, która podczas koncertu w Moskwie zaskoczyła wszystkich nazwą grupy na swoich plecach. "Modlitwa Punka" oprócz oczywistych faktów ukazuje też przeszłość artystek. To właśnie tutaj dowiadujemy się o happeningu z udziałem Tołokonnikowej w Państwowym Muzeum Biologicznym w Moskwie, czy o rzeczach, które były ważne dla pozostałych wokalistek. 
 
 Oprócz życia członkiń bandu film pokazuje nam także, co się w tym czasie działo z mieszańcami Rosji. Z początku większość przyrównuje dziewczyny do Bolszewików, ale z biegiem czasu coraz więcej ludzi zauważa, że nie zrobiły nic złego. Działały w słusznej sprawie i były pewne swoich przekonań. Do samego końca uśmiechały się w oczekiwaniu na wyrok. Szczerze mówiąc, o całej sprawie nie miałem wielkiego pojęcia – wiedziałem jedynie, że członkinie jakiejś rosyjskiej grupy zostały skazane na dwa lata więzienia, a świat wręcz oszalał, protestując przeciwko temu. Film otworzył mi oczy, mówiąc o wszystkim, co się działo, począwszy od 2011 roku. Dziewczyny szybko zyskały moją sympatię, bo swoimi działaniami chciały sprawić, by wszystkim żyło się lepiej. Zostały one potraktowane niesprawiedliwie, udowadniając tym, że w Rosji nie zmieniło się kompletnie nic od upadku ZSRR – nadal stosowano srogie kary praktycznie za nic. 
 
 Podsumowując, "Pussy Riot. Modlitwa punka" to dobry dokument i jeśli ktoś chce zapoznać się z rosyjskimi feministkami, to jest dla niego idealny, ale nic ponadto. Wydarzenia są w nim pomieszane, dzięki czemu mamy okazję zrozumieć nasze bohaterki i zobaczyć, co nimi kierowało. Film to w większości wywiady i fragmenty programów telewizyjnych – zazwyczaj przed oczami mamy którąś z członkiń grupy, przez co nawet nie widzimy, co się dzieje w tle. Nie ma też żadnego narratora, gdyż większość padających słów pochodzi właśnie od nich. Obraz sprawia, że każdy z nas zadaje sobie pytanie - "Kto tu tak naprawdę zawinił"?