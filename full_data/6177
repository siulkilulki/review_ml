<unique_name>
film/Stan+zagro%C5%BCenia-1994-4608
<film>
Stan zagrożenia
<film_link>
http://www.filmweb.pl/film/Stan+zagro%C5%BCenia-1994-4608
<film_rating>
7.1
<review_link>
http://www.filmweb.pl/reviews/Zmarnowany+potencja%C5%82-14781
<reviewer_mark>
3
<review>
Jack Ryan (Harrison Ford) jest świeżo po awansie na stanowisko wicedyrektora CIA, a amerykańska administracja właśnie rozpoczyna kolejną wojnę narkotykową z kartelem w Kolumbii. Jedna z tajnych operacji specjalnych się sypie i Ryan musi zapobiec wybuchowi kolejnego skandalu na skalę światową.  
   
 Stan zagrożenia to jedna z wielu powieści mistrza thrillera politycznego i wojskowego Toma Clancy'ego. Reżyserii podjął się Phillip Noyce, mający na koncie takie filmy jak "Kolekcjoner kości" czy "Czas patriotów". To opasłe, bo ponad siedmiuset stronicowe tomisko zostało przekute na scenariusz filmowy. Film niekrótki, bo grubo ponad dwugodzinny, wykonany niestety marnie, nie dorasta do pięt pierwowzorowi. Nie chodzi tu nawet o klasyczne skracanie historii i nie kręcenie scen istotnych, bo można to jeszcze zrozumieć i usprawiedliwić ograniczonym czasem trwania filmu. Za to już zmian podstawowych faktów, przekręcania historii, tragicznie dobranej obsady, tej kiczowatości zalatującej kinem klasy B niestety nie można wytłumaczyć. 
   
 Obraz Noyce'a jest pełny luk fabularnych, a postacie są nieadekwatne do swojej roli. Film miał potencjał na dobry thriller, jednak potencjał ten nie został wykorzystany. Widz nie jest w stanie zrozumieć powiązań między bohaterami, ciągów przyczynowo-skutkowych, które się rozrywa i usuwa z nich istotne fragmenty. 
 Źle dobrana obsada wprowadza w błąd kto kim jest. Na przykład Willem Dafoe ma tutaj odgrywać doświadczonego agenta terenowego CIA, byłego komandosa oddziałów SEAL, stonowanego i niewyróżniającego się z tłumu człowieka od brudnej roboty. Zamiast tego widzimy człowieka o bardzo charakterystycznym wyglądzie i zachowaniu, paradującego w hawajskiej koszuli najemnika, który za odpowiednią sumę pieniędzy podejmie się każdego zadania. Harrison Ford jest za stary do roli i gra, jakby nie wiedział, co on ma właściwie robić. 
   
Podsumowując, jeśli czytałeś pierwowzór, to film powinieneś obejrzeć jako ciekawostkę, dodatek. Jeśli potraktujesz ten film na poważnie, to tylko skończysz poirytowany przez zmarnowanie potencjału. Jeśli książki nie czytałeś, to może uznasz film za przeciętny thriller, a fanom gatunku może się nawet podobać. 
