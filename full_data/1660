<unique_name>
film/X-Men%3A+Przesz%C5%82o%C5%9B%C4%87%2C+kt%C3%B3ra+nadejdzie-2014-630808
<film>
X-Men: Przeszłość, która nadejdzie
<film_link>
http://www.filmweb.pl/film/X-Men%3A+Przesz%C5%82o%C5%9B%C4%87%2C+kt%C3%B3ra+nadejdzie-2014-630808
<film_rating>
7.5
<review_link>
http://www.filmweb.pl/reviews/X-Men+rise-18829
<reviewer_mark>
8
<review>

Po obejrzeniu fatalnej "Genezy: Wolverine" i mocno średniej "Pierwszej klasy" sądziłem, że już żaden "X-Men" nie będzie dobry. Myliłem się. Ten film jest nie tylko dobry (i to bardzo), ale też dorównał mojej ulubionej, oryginalnej trylogii "X-Men".  
Akcja filmu rozgrywa się w dwóch epokach. Mianowicie, czasach nam współczesnych jak i w latach 70. wieku XX. Sam film rozpoczyna się, jak pogodzeni już Profesor X (Patrick Stewart) i Magneto (Ian McKellen) oraz Storm (Halle Berry), Wolverine (Hugh Jackman) i paru innych X-Menów wychodzi ze statku głowiąc się nad planem pokonania złowrogich sił, mszczących się za tragiczne wydarzenia z przeszłości. Nagle pada pomysł, aby przenieść czyjąś świadomość w przeszłość, aby zapobiec tymże wydarzeniom i naprawić przyszłość. Po długiej dyskusji na ochotnika zgłasza się Logan (Hugh Jackman). I tak zaczyna się przygoda. 
 
                Hugh Jackman     
 
Nasz Rosomak musi powstrzymać Mystique (Jennifer Lawrence), przed zabiciem Bolivara Truska (Peter Dinklage), słynnego jak na tamte czasy, producenta broni, co w czasach współczesnych spowodowało wojnę między mutantami a zwykłymi ludźmi. Do pomocy potrzebni mu są młodsi o 50 lat: Charles Xavier (James McAvoy), Erik Lehnsherr (Michael Fassbender), Peter Maximoff (Evan Peters) i Hank McCoy znany jako Beast (Nicholas Hoult). Sama koncepcja połączenia wątków "Pierwszej Klasy" z tymi z oryginalnej trylogii była bardzo dobra. Ale jak wiadomo z wiekiem przychodzi mądrość. Nasi młodsi o 50 lat bohaterowie nie do końca pojmują co znaczy odpowiedzialność, wojna czy przybysz z przyszłości (w tym przypadku Logan). Więc misja Wolverine'a (Hugh Jackman) nie okazała się tak łatwa, jak się wydawało. Czy Loganowi uda się zmienić przeszłość? I czy uda mu się powrócić do przyszłości? Dowiecie się oglądając "X-Men: Przeszłość, która nadejdzie". 
 
               Jennifer Lawrence     
 
Oglądając film, czułem pewien niedosyt. Może dlatego, że był "ugrzeczniony" tak jak większość (niestety) filmów o superbohaterach. Nie to co "Wolverine", a zwłaszcza "Deadpool" z 2016 roku. Oglądając chociażby "Kapitana Amerykę" nie mam takich wymagań, ale warto przypomnieć, że Wolverine jest dosyć arogancki i ordynarny, czego w tym filmie nie dało się zauważyć. Dlatego czuję ten niedosyt. Nie mniej jednak film podobał mi się pod wieloma względami. Chociażby pod takim, że nie było w nim przesadzonych efektów specjalnych, które w wielu filmach są "wpychane" na siłę, aby odciągnąć uwagę widza, od tego, że film nie jest do końca udany, tak jak np. w "Thor: Mroczny świat". Tutaj tego nie było. Kolejnym czynnikiem wpływającym na świetność tego filmu była genialna fabuła. Tyle akcji i świetnych wątków przyjaźni nie można się dopatrzeć w każdym filmie. A przykładem takiego jest właśnie ten. 
Jak jednak na recenzenta przystało, muszę się do czegoś przyczepić. Otóż nie do końca podobała mi się sama reżyseria. O ile w dwóch pierwszych częściach Bryan Singer spisał się na medal, tak tutaj nieco się pogorszył. Może dlatego, że zestarzał się o te jedenaście lat i nie jest już tak "na czasie" jak był podczas kręcenia "X-Men" i "X-Men 2". Nie zmienia to faktu, że film był bardzo udany i chyba na długo pozostanie w mojej pamięci jako ten z tych udanych (co stanowi zupełne przeciwieństwo "Genezy: Wolverine"). 
 
                James McAvoy,  Hugh Jackman,  Nicholas Hoult     
 
Reasumując, filmowi "X-Men: Przeszłość, która nadejdzie" stawiam "bardzo dobry". Raz - za wymienione wyżej czynniki, a dwa - za to, że w odniesieniu do pozostałych części (jak już mówiłem), przyniósł X-Menom dawną świetność. Jeśli ktoś go jeszcze nie obejrzał, to jak najbardziej polecam, bo na pewno się nie zawiedziecie!