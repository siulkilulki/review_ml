<unique_name>
film/Drzewo+Jozuego-1993-6563
<film>
Drzewo Jozuego
<film_link>
http://www.filmweb.pl/film/Drzewo+Jozuego-1993-6563
<film_rating>
6.5
<review_link>
http://www.filmweb.pl/reviews/M%C5%9Bciciel+na+pustyni-18122
<reviewer_mark>
9
<review>
Dolph Lundgren podobnie jak Sylvestra Stallone, Arnolda Schwarzeneggera i Jean-Claude Van Damme'a należy do pokolenia aktorów stanowiących kwintesencję stereotypu bohatera kina akcji. Jednym z najlepszych filmów akcji w dorobku jest "Drzewo Jozuego" z 1993 roku. Dla mnie jest to film szczególny, gdyż się na nim wychowałem. 
Fabuła filmu nie jest skomplikowana. Niesłusznie skazany za zabójstwo przyjaciela kierowca ciężarówki Anthony Santee (Dolph Lundgren) ucieka z więzienia i rozpoczyna swoją wendettę na prawdziwych mordercach. Podczas ucieczki porywa kobietę, która okazuje się policjantką. 
"Drzewo Jozuego" byłoby kolejnym zwykłym filmem akcji z lat 90., gdyby nie jego realizacja. Jest w nim wszystko, co powinno być w porządnym filmie tego gatunku. Mamy tu "niezniszczalnego bohatera", sporo dobrze zrealizowanych strzelanin, kilka świetnych walk z elementami karate (w końcu Lundgren ma czarny pas w karate), no i w końcu wspaniały pościg z wykorzystaniem Ferrari F40 i Lamborghini Countach. Rzadko się zdarza w kinie spotkać w jednym filmie te dwie marki. Dochodzi do tego jeszcze mocny scenariusz. 
Aktorstwo stoi na przyzwoitym poziomie. Znany z doskonałych warunków fizycznych Szwed idealnie pasuje do swojej roli mściciela. Jednak najbardziej w pamięć zapadają policjanci z Los Angeles ścigający Santiego grani przez George'a Segala i Beau Starra. Reszta ekipy też bez zarzutów. 
Świetną pracę wykonał Joel Goldsmith, autor muzyki. Jest ona idealnie dopasowana do pięknych pustynnych krajobrazów i zapada w pamięci. 
"Drzewo Jozuego" to porządnie zrealizowany film akcji w sam raz na wieczór po całym dniu pracy. Jeżeli nie oczekujesz od niego nic ponad świetną, niezobowiązującą zabawę, to na pewno się nie zawiedziesz. 
