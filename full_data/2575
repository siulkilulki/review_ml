<unique_name>
3.Terminator.Bunt.Maszyn
<film>
Terminator 3: Bunt maszyn
<film_link>
http://www.filmweb.pl/3.Terminator.Bunt.Maszyn
<film_rating>
6.4
<review_link>
http://www.filmweb.pl/reviews/On+powr%C3%B3ci%C5%82-12576
<reviewer_mark>
7
<review>
W dzieciństwie byłem ogromnym fanem dwóch "Terminatorów" Camerona (wtedy mi się wydawało, że największym na świecie), dlatego gdy jako dziesięciolatek zobaczyłem w pewnym tygodniku zdjęcie Arnolda z półmechaniczną twarzą i mały artykuł o tym, że trwają prace nad trzecią częścią, stała się ona dla mnie najbardziej oczekiwanym filmem ever. Niestety nie było wtedy tak powszechnego internetu, więc od tamtej pory słuchy o produkcji "T3" zanikły. Jednak pod koniec lipca byłem na swoich pierwszych koloniach i kiedy siedziałem przez telewizorem do późnej godziny w nocy, ujrzałem polską zapowiedź telewizyjną filmu. Wtedy moje oczekiwania wzrosły do niewiarygodnych rozmiarów i niezwykle trudno było je zaspokoić. Pierwszego dnia, kiedy puszczano "Terminatora 3" w moim mieście, poszedłem wraz z ojcem i braćmi na ten długo wyczekiwany seans. 
 
Tak rozpoczęła się moja historia z obrazem Jonathana Mostowa. Jaka jest moja opinia na temat "Buntu maszyn"? No cóż mam dwie opinie. Moją pierwszą reakcją było rozczarowanie. Film nie był tak mroczny jak poprzednicy, a scenariuszowo kompletnie zmieniał schemat wymyślony przez Jamesa Camerona. Coś mi w nim nie pasowało, choć byłem wtedy zbyt młody na wytykanie poszczególnych błędów w fabule, czy też nadmiar poczucia humoru (wtedy w kinie wszystkie gagi mnie rozbawiły). Jednak szybko wraz z kolejnym obejrzeniem filmu (dwa miesiące później w pirackiej wersji) moja opinia się zmieniła, ze względu na przyjęcie innego podejścia w trakcie oglądania. 
 
Otóż zmiana reżysera i większości twórców, a także błędy scenarzystów, które głównie datami przeczą poprzednikom sprawiają, że nie muszę patrzeć na "T3" jak na oficjalną kontynuację. Jeśli przyjąć założenie, że to tylko film o Terminatorach bez większego związku, prawie tak samo jak w przypadku "Hulka" (2003) i jego rebootu "The Incredible Hulk" (2008), tylko przyjrzeć mu się pod kątem zwykłego filmu akcji, wypada naprawdę przyzwoicie. 
 
Twórcy mimo panującego trendy na obniżanie kategorii wiekowej pod nastolatków (która niby ma zwiększać zysk) stworzyli film w kategorii wiekowej R, co jest dla mnie dużym plusem. Sekwencje akcji są nie tylko fantastycznie wykonane, ale przede wszystkim emocjonujące - tak jak to powinno być. Najlepszym tego przykładem jest moja ulubiona sekwencja akcji w filmie, czyli początkowy pościg dwustu tonowym dźwigiem (jak dla mnie bardzo dobra odpowiedź producentów na rozchwytywany, tegoroczny pościg z "The Matrix Reloaded"). W kinie akcji nie chodzi o super fabułę i rozbudowane postacie, tylko o dobrą zabawę, a ten wymóg "Terminator 3" spełnia znakomicie. 
 
Poza tym mamy kilka zalet, o których mało kto pamięta przy pisaniu recenzji  "Buntu maszyn". Pierwszą z nich jest Arnold, który mimo wieku udźwignął swoją rolę i wyglądał przy tym nie gorzej niż piętnaście lat wcześniej, kiedy kręcił "Predatora". Na pochwałę zasłużyła również panna Loken, która weszła w swoją rolę na zbliżonym poziomie do Roberta Patricka (T-1000). Przyzwoitym wkładem w obsadzie była również Claire Danes, choć akurat jej kreacja trochę mnie zaczęła irytować. Oczywiście największymi atutami "T3" nie jest aktorstwo i scenariuszowe rozpisanie postacie, a to co widzimy i słyszymy podczas seansu. 
 
Charakterystyczne dla tej serii stało się pokazywanie innowacyjnych efektów wizualnych. Obraz Jonathana Mostowa pomimo gigantycznego budżetu nie był niestety żadną rewolucją, ale stworzone na jego potrzeby efekty specjalne stoją ewidentnie na bardzo wysokim poziomie. Mowa tu przede wszystkim o animatronice i charakteryzacji Stana Winstona, pracującego również przy poprzednich częściach. Muzyka, która tylko na napisach końcowych nawiązuje do tematu przewodniego Brada Fiedela, także wypada w moim odczuciu całkiem przyzwoicie. Montaż i udźwiękowienie natomiast nie odstaje od standardowych superprodukcji Hollywood. 
 
Niestety mimo tego, że "T3" jest dla mnie dobrym filmem, muszę wspomnieć o jego najłatwiejszych do dostrzeżenia mankamentach. Przede wszystkim jest to wyżej wspomniana niezgodność z dylogią Camerona. Niektóre daty i informacje odnoszące się do dat podawane przez bohaterów kompletnie nie pokrywają się z poprzednikami. Do tego dochodzi brak mroku (ponad 2/3 filmu toczy się w dzień) oraz robienie z głównego bohatera kompletnego pajaca (scena z okularami-gwiazdkami). Nicka Stahla też zaliczam do minusów, bo choć zagrał dobrze, jego postać jest niczym w porównaniu do Johna Connora z "Terminatora 2". 
 
Tak więc mimo wszystkich niedoskonałości uważam, iż "Terminator 3: Bunt maszyn" jest dobrym przedstawicielem kina akcji, produkcją rozrywkową stojącą na wysokim poziomie i pomimo tego, że to raczej słaba kontynuacja (względem poprzedników) i tak uważam, że krytyka, która na niego spała jest przesadna. Mam nadzieję, że w przyszłości finał pierwszej trylogii "Terminatora" zyska więcej pozytywnych głosów opinii publicznej, bo na to zasługuje.