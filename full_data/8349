<unique_name>
film/Hiszpa%C5%84ski+temperament-2014-688941
<film>
Hiszpański temperament
<film_link>
http://www.filmweb.pl/film/Hiszpa%C5%84ski+temperament-2014-688941
<film_rating>
6.8
<review_link>
http://www.filmweb.pl/reviews/Jak+zosta%C4%87+Baskiem-19502
<reviewer_mark>
6
<review>
"Hiszpański temperament" Emilia Martíneza Lázara powiela wszystkie możliwe stereotypy na temat Basków i Andaluzyjczyków – dwóch skrajnie różnych autonomicznych wspólnot w Hiszpanii. I trzeba przyznać, że robi to w tak wdzięczny i zabawny sposób, że – paradoksalnie – trudno nie odebrać filmu jako pouczającej lekcji tolerancji. 
 
     Dani Rovira           Clara Lago     

 Czy jest lepszy sposób na przełamanie niesprawiedliwych uprzedzeń niż bezpośrednia konfrontacja z nimi? Autorzy scenariusza "Hiszpańskiego temperamentu" wzięli sobie to pytanie do serca i doszli do wniosku, że najlepszą metodą na oswojenie strachów będzie ożenienie się z nimi – i to dosłownie. Borja Cobeaga i Diego San José pchają bowiem swoich skrajnie odmiennych i w dodatku uprzedzonych względem siebie bohaterów przed ołtarz. Amaia – Baskijka – została właśnie porzucona przez narzeczonego. Smutki zapija – dla zgrywu –  w andaluzyjskiej knajpie. Tu poznaje pysznego, złotoustego andaluzyjskiego samca, którego zaczyna szczerze nienawidzić niemal od pierwszego wejrzenia. Z wzajemnością, oczywiście. Twórcy "Hiszpańskiego temperamentu" wiedzą jednak, jak obrócić zaczynające się od słów zdanie "Kto się czubi..." w komedię. Los Amai i Rafy połączy przyjazd dawno niewidzianego ojca dziewczyny, który chce poznać jej przyszłego męża. Rzecz w tym, że starszy pan nikogo nienawidzi tak jak Andaluzyjczyków i Hiszpanii. Amaia i Rafa będą się musieli nieźle nagimnastykować, żeby zaakceptował udawanego zięcia i jednocześnie niczego się nie domyślił.   
 
Cała komediowa siła "Hiszpańskiego temperamentu" opiera się na skrajnie różnych temperamentach obu społeczności i ich wzajemnych uprzedzeniach. Baskowie widziani oczami Andaluzyjczyków to nieatrakcyjni, zacofani i mało temperamentni, a do tego bardzo niebezpieczni terroryści; ci drudzy natomiast krytykowani są za fircykowatość, szowinizm, nadmierną wylewność i lenistwo. Ale bez obaw. Nawet jeśli nie macie żadnego pojęcia na temat poruszanego w filmie konfliktu, za sprawą wymyślnych wzajemnych przytyków bohaterów "Hiszpański temperament" rozbawi Was do łez. Ponieważ jednak większość żartów zawiera się w warstwie językowej – ze względu na semantyczne niuanse między hiszpańskim a baskijskim – nie wszystkie będą czytelne dla widzów spoza tego kręgu językowego. To, co jest jednak uniwersalne, wystarczy, by zapewnić dobrą rozrywkę.  
 
     Carmen Machi,  Dani Rovira           Clara Lago,  Carmen Machi,  Karra Elejalde,  Dani Rovira           Carmen Machi,  Karra Elejalde     

Trzeba się jednak przygotować, że w warstwie fabularnej "Hiszpański temperament" nie zapewni tak przyjemnych doznań – historia dwojga obcych i skrajnie różnych osób, które muszą udawać zakochanych przed rodziną, nie jest ani świeża, ani szczególnie nośna, ale sympatyczne postacie, lekki humor i ciepłe przesłanie filmu z pewnością zminimalizują ewentualny dyskomfort. Seans umilają także fantastyczni, zasłużeni hiszpańscy aktorzy – wcielający się w ojca Amai Karra Elejalde ("Nawet deszcz") i grająca poznaną przez Rafę kobietę Carmen Machi  (jedna z ulubionych gwiazd Pedro Almodovara – "Przerwane objęcia", "Volver"). Ich aktorska wirtuozeria sprawia, że nawet niewiele znaczące sceny z ich udziałem są jak pojedynek gigantów, a ich wydźwięk – zamierzenie bądź nie – nabiera głębszego sensu. 
 
Wnikliwi widzowie mogą się także w "Hiszpańskim temperamencie" doszukać kilku prawd o związkach i relacjach rodzinnych. Ale ostatecznie – to nie opowiadana historia jest w nim najważniejsza, tylko fakt, że podśmiewając się z innych, możemy się dowiedzieć czegoś o sobie samych. 