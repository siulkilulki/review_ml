<unique_name>
film/Tajemnica+Filomeny-2013-668214
<film>
Tajemnica Filomeny
<film_link>
http://www.filmweb.pl/film/Tajemnica+Filomeny-2013-668214
<film_rating>
7.4
<review_link>
http://www.filmweb.pl/reviews/Stracone+lata-15534
<reviewer_mark>
8
<review>
"Tajemnica Filomeny" to wzruszająca i przejmująca opowieść o kobiecie, która po 50 latach postanawia odnaleźć swojego syna. Chłopiec został jej odebrany w klasztorze sióstr zakonnych i adoptowany przez inną rodzinę. W odnalezieniu dorosłego już syna pomaga jej były dziennikarz Martin Sixsmith. Zainteresowany niezwykłą historia, chce opisać jej przypadek w artykule. 
 
Film Stephena Frearsa ogląda się jak dobry thriller. Swoisty magiel między obrazem biograficznym, dziennikarskim reportażem a wątkami natury egzystencjalno-religijnymi wyszedł zaskakująco dobrze. Produkcja ma kilka momentów, które potrafią prawdziwie zaskoczyć. Akcja wtedy raptem przyśpiesza, żeby podnieść widzowi ciśnienie i zbudzić zaciekawienie, a po chwili znowu wszystko wraca do normy. Ogromna w tym zasługa świetnego montażu i zdjęciom. Produkcja jako całość robi ogromne wrażenie, choć wydawałoby się, że dużo lepiej pasowałby do tej historii brak przepychu i skromność. Dzięki takiemu zabiegowi mamy bezpośrednią konfrontację między dzisiejszym światem a tym sprzed 50 lat. 
 
     Charlie Murphy,  Saoirse Bowen,  Tadhg Bowen,  Sophie Kennedy Clark,  Rachel Wilcock     

Sama historia nie jest tak banalna, jak można byłoby przypuszczać. Sprytnie zostały przemycone najrozmaitsze komentarze na temat religii, wiary, ludzkiemu ego i zwykłej przyzwoitości. "Tajemnica Filomeny" to laurka dla kościoła. Stephen Frears daje do myślenia wszystkim wyznawcom różnych religii. Wyraźnie stoi po jednej ze stron i pełni funkcję moralizatora, który jednak ma argumenty nie do podważenia. Drugą stroną medalu jest niezachwiana wiara głównej bohaterki. Prowadzi życie według reguł Kościoła, ale ponad tym jest jeszcze jej wiara w Boga. Stanowi to również swego rodzaju kontrast między nią – katoliczką, która doskonale rozumie istotę wiary, a przeciętnym, dzisiejszym katolikiem, który jeszcze sporo w tej materii powinien się nauczyć. To właśnie ten wątek, choć poboczny, jest najistotniejszy w całym filmie. 
 
     Judi Dench     

Po zachowaniu Filomeny można wywnioskować, że osoba jak ona nie powinna prawidłowo funkcjonować w dzisiejszym świecie. Nic bardziej mylnego. Choć naiwna i miła dla każdego, radzi sobie doskonale, czasem – z pewnymi trudnościami. Jej przewodnikiem jest Martin Sixsmith – dziennikarz, poszukujący nowej pracy. Jako stary wyjadacz doskonale wie, że odpowiednio opowiedziana historia może przynieść mu krociowe zyski. Nastawiony na zysk ateista często konfrontuje swoje wartości z Filomeną. Bohaterowie doskonale ze sobą współgrają, dzięki czemu mamy świetną i nietuzinkową parę, wydawałoby się, że zwykłych postaci. 
 
Nie do końca w roli dziennikarza przekonał mnie Steve Coogan. Choć zagrał bez zarzutu, to dużo lepiej nadawałby się jako pisarz. Brak mu iskry, która powinna cechować dziennikarza z tak długim stażem. Doskonała jest Judi Dench – odtwórczyni tytułowej roli. Ta kreacja to absolutnie klasa światowa. Grając taką postać, łatwo jest popaść w dramatyzm i ukazać tylko tę nieszczęśliwą stronę bohaterki. Brak nadmiernego tragizmu postaci i ukazanie różnych postaci Filomeny, w której Judi Dench czuje się jak ryba w wodzie, stanowi najmocniejszą stronę obrazu. 
