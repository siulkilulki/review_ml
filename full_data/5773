<unique_name>
film/Surferka+z+charakterem-2011-558939
<film>
Surferka z charakterem
<film_link>
http://www.filmweb.pl/film/Surferka+z+charakterem-2011-558939
<film_rating>
7.2
<review_link>
http://www.filmweb.pl/reviews/A+living+miracle-12296
<reviewer_mark>
10
<review>
"Soul Surfer" to film opowiadający historię Bethany Hamilton, amerykańskiej surferki. W wieku trzynastu lat została zaatakowana przez rekina, który odgryzł jej lewą rękę. Film został nakręcony na podstawie jej autobiograficznej książki "Soul Surfer: A True Story of Faith, Family, and Fighting to Get Back on the Board" wydanej w 2004 roku. 
 
Początek filmu przedstawia praktycznie idealne życie Bethany, jej rodziny i przyjaciół mieszkających na Hawajach, gdzie surfing odgrywa znaczną rolę w życiu tamtejszego społeczeństwa. Marzeniem Bethany jest zostanie profesjonalną surferką, jednak jej plany zostają pokrzyżowane przez atak rekina, żarłacza tygrysiego, w wyniku którego dziewczyna traci lewą rękę. Po powrocie do zdrowia Bethany napotyka trudności w codziennym życiu. Nagle podstawowe czynności zaczynają jej sprawiać problemy. Jednak nie poddaje się i już trzy miesiące od ataku postanawia wrócić do wody i spróbować swoich sił. Od początku musi uczyć się poczucia równowagi na desce, która została zachwiana. Pokonuje ona również tę trudność i kiedy jest już gotowa poskramiać fale bierze udział w zawodach surfingu. 
 
Rola Bethany Hamilton przypadła Annii Sophii Robb, siedemnastoletniej, utalentowanej, młodej aktorce, która zagrała w takich filmach jak: "Charlie i fabryka czekolady", "Plaga", czy "Most do Terabithii". Swój talent niewątpliwie podkreśliła i w tym filmie, pokazując zmagania swojej postaci z nową rzeczywistością, jak również z samą sobą. W "Soul Surfer" partnerowali jej tacy świetni aktorzy jak Helen Hunt (zdobywczyni Oscara w roku 1998 za "Lepiej być nie może") grająca kochającą matkę Emily. Trzeba jasno powiedzieć, że żadnego wyzwania ta rola nie stanowiła, a Helen jedynie uświetniła tę produkcję swoim wizerunkiem; Dennis Quaid, który swój talent podkreślił też w tym filmie, choć podobnie jak Hunt nie miał wielkiego wyzwania. 
 
Ciekawie napisany scenariusz sprawnie uwidacznia emocje i uczucia bohaterów, dyskretnie przerzucając je na widza. 
Muzyka Marca Beltramiego to niewątpliwie wielki plus tej produkcji. Pomaga widzowi wczuć się w klimat Hawaii, surfingu i atmosferę poszczególnych scen. Naprawdę świetnie się prezentuje w filmie. 
 
"Soul Surfer" jest to film o tym, jak można pokonać zaistniałe przeszkody jeśli tylko nie brak człowiekowi ducha walki o swoje marzenia. Niezwykle wzruszający obraz Sean’a McNamara pokazuje nam wszystkim siłę i determinację  młodej dziewczyny marzącej o tym, by zostać profesjonalną surferką. Bethany Hamilton stała się sławna w Ameryce w najmniej pożądany dla siebie sposób i stała się symbolem woli walki o własne marzenia. Pokazała ludziom, że nie poddając się temu, co zgotowało nam życie, można osiągnąć o wiele więcej, niżby się mogło wydawać.W 2004 roku wygrała nagrodę ESPY Award za Najlepszego Powracającego Sportowca oraz Teen Choice Awards. 
 
"Soul Surfer" to inspirująca produkcja godna uwagi nie tylko za oceanem, ale i w naszym kraju. Jednym z większych plusów całej produkcji dla widza jest to, że może chociaż na ekranie zobaczyć, jak słodkie może być życie. Niewątpliwie ten film to pokazuje, dlatego też nie jest to film dla każdego. Ktoś, kto nie lubi patrzeć na słodkie obrazki na drugim końcu świata, niech nawet nie zaczyna seansu. 
