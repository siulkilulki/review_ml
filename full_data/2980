<unique_name>
Zawod.Szpieg
<film>
Zawód: Szpieg
<film_link>
http://www.filmweb.pl/Zawod.Szpieg
<film_rating>
7.5
<review_link>
http://www.filmweb.pl/reviews/Kiedy%C5%9B+napisane-2056
<reviewer_mark>
8
<review>
Chociaż chińskie więzienie znaleziono w Anglii, Berlin (ten za Żelazną Kurtyną) z powodzeniem zagrał Budapeszt, walki na ulicach Bejrutu rozegrały się tak naprawdę w Casablance, to nie zmienia to faktu, że oglądamy szpiegowską rozgrywkę w mistrzowskim wykonaniu. Twórcy filmu na kanwie fikcyjnej opowieści pragnęli pokazać złożoną metamorfozę, którą agencja wywiadowcza CIA przeszła w burzliwym okresie od 1975 do 1991 roku na wielu frontach całego świata. 
 
Czasy Zimnej Wojny już dawno minęły, ale szpiedzy wciąż chodzą po tym świecie, być może jednym z nich jest Tom Bishop, jeden z bohaterów tej szczególnej gry. Przez lata brał "lekcje" właściwego postępowania, zachowania, dopasowywania się do otoczenia i wtapiania w tłum. Bez przeszłości, bez rodziny, bez kobiety, za to z wielkim talentem i osobowością, idealny kandydat. Z uwagą śledził ruchy swojego mentora i notował w pamięci wszystkie jego wskazówki. Gdyż Nathan Muir był najlepszy. 
 
"Zawód: Szpieg" jest jakby odbiciem lustrzanym innego filmu Tony'ego Scotta "Wróg publiczny" z Willem Smithem w roli głównej. Te same krótkie, dynamiczne ujęcia, ciągła zmiana planów i nieustanny ruch, to wszystko sprawia, że oglądając tą grę o życie chłoniemy z pełnym zainteresowaniem każdą przemijającą minutę. 
 
Jak twierdzi reżyser: "Nie mógłbym wyobrazić sobie w tym układzie dwóch lepszych facetów do tych ról. Jako Muir Robert Redford jest rozsądny, wystudiowany, wszystko ma u niego swoje ramy i nie ma w tym działaniu miejsca na spontaniczność. Dla kontrastu, Brad Pitt jako Bishop jest spontanicznym, instynktownym indywidualistą, którego działaniami rządzą głównie emocje. Obaj wiele uczą się od siebie nawzajem." 
 
Jednak szpieg, to także człowiek, który, jak każdy potrafi zakochać się do szaleństwa. A wtedy, nie zawsze wie, co robi, a jeśli nawet wie, to i tak nie zważa na konsekwencje. Próba wyciągnięcia z poważnych opresji, Elizabeth Hadley (w tej roli Catherine McCormack, znana z udziału w filmie "Waleczne serce") sprawiła, że Bishop mógł zacząć odliczać minuty z ostatniej doby swego życia. 
 
24 godziny dzieliły jego mentora od przejścia na emeryturę i właśnie w tym czasie musi udowodnić innym, że Nathan Muir jest wciąż najlepszy, nawet, gdy ma przeciwko sobie całą CIA i jakże mało, tego cennego czasu i zasadniczo nie może opuścić budynku Agencji!