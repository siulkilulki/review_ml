<unique_name>
film/%C5%BBona+astronauty-1999-947
<film>
Żona astronauty
<film_link>
http://www.filmweb.pl/film/%C5%BBona+astronauty-1999-947
<film_rating>
6.4
<review_link>
http://www.filmweb.pl/reviews/O+ksi%C4%99ciu+i+naje%C5%BAd%C5%BAcy+w+sosie+science-fiction-3835
<reviewer_mark>
4
<review>
Dawno, dawno temu żyła sobie królewna, która mieszkała w zamku ze swoim księciem. Któregoś dnia napadł na ich królestwo najeźdźca, zabił księcia i zgwałcił królewnę, po czym sobie poszedł. Wkrótce dziewczyna odkryła, że jest w ciąży. Zaczęła wtedy płakać, bo nie wiedziała, kto jest ojcem jej dziecka - czyżby okrutny rozbójnik i ciążę należałoby usunąć? A co się stanie, jeśli nosi w sobie dziecię swego ukochanego i jest ono jedynynym pocieszeniem po jego śmierci? 
 
Spokojnie, jeszcze nie zwariowałam na tyle, by tworzyć postmodernistyczne baśnie dla dorosłych. We wstępie mojej recenzji przytoczyłam mniej więcej baśń opowiedzianą przez Jilian Armacost (Charlize Theron), główną bohaterkę filmu "Żona astronauty" Randa Ravicha (jak więc widzicie, nie ja wymyśliłam tą schizofreniczną opowiastkę). A jak w ogóle doszło do jej opowiedzenia? Otóż mąż Jilian, Spencer (Johnny Depp), jest astronautą i wrócił z jednej ze swoich podróży kosmicznych zupełnie odmieniony. Zachowuje się agresywnie, gwałci Jilian, rzuca pracę w NASA i zajmuje się czymś zupełnie innym niż do tej pory. Aż w końcu znajomy małżeństwa Armacostów po krótkim śledztwie odkrywa prawdę: podczas pobytu w kosmosie Spencer został zabity przez obcą formę życia, która przejęła jego ciało w celu zapłodnienia głównej bohaterki i doprowadzenia do przyjścia na świat dwóch osobników łączących cechy człowieka i kosmity w bliżej nieokreślonym celu... 
 
Fabuła - choć wydaje się początkowo ciekawa, z czasem nudzi widza i gdyby nie aktorski talent Charlize Theron i Johnny'ego Deppa byłoby mu całkowicie obojętne, co się stanie z bohaterami i bliźniętami niesionymi w łonie przez Jilian. Przez większość filmu człowiek jest katowany wszechogarniającą go nudą, zaś pod koniec jest świadkiem nagłego zwrotu akcji i w miarę spektakularnego finału. Burzy to całkowicie strukturę filmu, który bez widowiskowego zakończenia dałby się od biedy obronić jako thriller psychologiczny, jednak przy takim obrocie rzeczy jawi się jako dzieło niejednorodne stylistycznie, co de facto nie wychodzi mu na dobre, wcale a wcale. Poza beznadziejnym scenariuszem i nieporadną reżyserią w skład "Żony astronauty" wchodzi aktorstwo, które na szczęście - jak już nadmieniłam - stoi na wysokim poziomie. Johnny Depp jak zwykle gra rewelacyjnie - tym razem pokazuje, że potrafi się sprawdzić również jako czarny charakter, zaś Charlize Theron już na cztery lata przed oscarową rolą w "Monster" pokazuje, że jest bardzo dobrą aktorką, a nie wyłącznie filmowym ozdobnikiem. 
 
Szkoda tylko, że talent dwojga tak znakomitych aktorów musiał zmarnować się w tak słabym filmie...