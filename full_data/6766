<unique_name>
film/Halloween+-+20+lat+p%C3%B3%C5%BAniej-1998-64
<film>
Halloween - 20 lat później
<film_link>
http://www.filmweb.pl/film/Halloween+-+20+lat+p%C3%B3%C5%BAniej-1998-64
<film_rating>
6.0
<review_link>
http://www.filmweb.pl/reviews/20+lat+min%C4%99%C5%82o-4704
<reviewer_mark>
6
<review>
"Halloween: 20 lat później" to siódma z kolei już część kultowej serii o psychopatycznym mordercy, Michaelu Myersie. Ta część powstała trzy lata po szóstej odsłonie cyklu, jednak kontynuuje wątki znane nam z dwóch pierwszych części filmu. Twórcy postanowili tym samym "wskrzesić" postać Laurie Strode. 
 
 
Laurie Strode wyprowadziła się do kalifornijskiego miasteczka Summer Glen. W dodatku zmieniła nazwisko na Keri Tate. Jest rozwódką i samotnie wychowuje 17-letniego syna Johna. Pracuje jako dyrektor w szkole średniej i romansuje z kolegą z pracy. Wciąż jednak miewa koszmary, w których to widzi swego niedoszłego oprawcę, Michaela Myersa, który, jak się okazało, jest jej bratem. Ten jednak nie dawał znaku życia już od 20 lat. Gdy zbliża się kolejne święto Halloween, kobieta przeczuwa, że Myers żyje i ponownie zaatakuje. Tak też się staje. Na domiar złego niebezpieczeństwo grozi nie tylko Laurie, lecz i jej synowi. 
 
 
Jest to pierwszy film serii, w którym pojawia się Michael Myers zaś brak Dr. Loomisa, którego kreował Donald Pleasence. Aktor niestety zmarł już wcześniej i z tego też względu film ten jest dedykowany jego pamięci. Tym razem na stołku reżyserskim zasiadł Steve Miner, znany głównie jako twórca takich obrazów jak "Piątek trzynastego 2" i "Piątek trzynastego 3", które były bardzo dobrymi filmami. Więc można się było po nim spodziewać naprawdę świetnej kontynuacji klasyka. Niestety jednak film zasługuje najwyżej na miano niezłego. Ale może po kolei... 
 
 
Aktorstwo jest niezłe. Myślę, że na najwieksze słowa uznania zasługuje Jamie Lee Curtis, która ponownie wypadła przekonująco. Również sam Michael Myers prezentuje się całkiem okazale. Pojawia się na ekranie dość często. A jego finałowa walka z Laurie robi dobre wrażenie. Scen gore nie mozna uswiadczyć tutaj wiele, jednak wykonanie ich nie pozostawia nic do życzenia. Muzyka także stoi na bardzo wysokim poziomie. Najbardziej jednak razi klimat, a właściwie to jego całkowity brak. Twórcom nie udało się go zupełnie nakreślić i film w porównaniu z poprzednikami słabo trzyma w napięciu niestety. Na domiar złego "Halloween: 20 lat później" jest filmem bardzo przewidywalnym. 
 
 
Przechodząc do podsumowania o "Halloween: 20 lat później", można najwyżej powiedzieć, że to średniak. Mało wymagający widzowie powinni być zadowoleni. Fani natomiast mogą poczuć lekki niedosyt i rozczarowanie, bo film dawał naprawdę duże możliwości twórcom, którzy wykorzystali je tylko cząstkowo. To nic innego jak zwykły, młodzieżowy slasher. "H20" nie ma w sobie już tej błyskotliwości, dlatego też konesera gatunku może zniesmaczyć. Ja niestety zawiodłem sie nieco, bo całość choć ogląda się nieźle, pozostawiła po sobie uczucie obojetności. Film w zasadzie można polecić głównie fanom serii. 