<unique_name>
film/Hu%C5%9Btawka-2010-537547
<film>
Huśtawka
<film_link>
http://www.filmweb.pl/film/Hu%C5%9Btawka-2010-537547
<film_rating>
6.2
<review_link>
http://www.filmweb.pl/reviews/Wsz%C4%99dobylska+frustracja-11722
<reviewer_mark>
7
<review>
Sfrustrowany facet, sfrustrowana żona, sfrustrowana kochanka. Obraz typowego trójkącika pokolenia Y. Na pozór wszyscy szczęśliwi - Joanna Orleańska z pasją siada przy nutach wieczorami, Karolina Gorczyca odnosi sukcesy w projektowaniu ubrań, a Wojciech Zieliński bawi się z córeczką. Sielanka? Nie do końca. Bo Michał, Anna i Karolina trochę pogubili się w miłości. 
 
Michał - facet, który chce, a nie może. Nie mam tu na myśli możliwości w sypialni, notabene sprezentowanych widzowi parokrotnie na ekranie. Chce być z kochanką, co więcej, Karolina też chce, ale na ich drodze staje żona. Anna to może mały problem sam w sobie, przynajmniej dla Michała, ale przy podejmowaniu decyzji wypadałoby wziąć pod uwagę córkę. Córka chce mieć oboje rodziców w domu. Anna zresztą też chce ślubnego we własnym łóżku. Jak widać fabuła się zagęszcza. Niestety, to jest jedna z wad produkcji. Tomasz Lewkowicz nie odkrył nic nowego. Scenariusz oklepany jak akademia szkolna. Czy to koniec wad? Niestety nie. 
 
Chcę zaznaczyć, że "Huśtawka" jest w moim odczuciu jednym z lepszych polskich filmów, jakie zdarzyło mi się mieć mniej lub bardziej wątpliwą przyjemność obejrzeć. W związku z tym zacznę od defektów produkcji. 
 
Wojciech Zieliński - jego gra aktorska nie zachwyciła. Co ja mówię, zachwyciła! Nie chcąc krytykować aktora, zasugeruję, że mogła być to wina scenariusza i samej postaci. Jednakowoż - twarz Michała przez większość filmu przybierała wyraz znudzonego widza reality show podczas reklam. Jak na faceta, który może sobie pozwolić na wybór pomiędzy dwoma pięknymi kobietami nie był w żaden sposób przekonujący. Nie licząc scen w gabinecie stomatologicznym - wtedy jego mimika idealnie odzwierciedlała nastrój znudzonego dentysty. 
 
Kolejną, acz niestety, nie ostatnią nie do końca zrozumiałam dla mnie rzeczą był wątek w domku letniskowym. Bez obaw - spoilera nie ma. Totalnie naciągnięty, zainspirowany prawdopodobnie "Modą na sukces". Wprowadzał więcej chaosu niż logiki do całego filmu. Aż zapachniało perypetiami Brook. Często zastanawiam się, po co reżyserzy zaśmiecają  fabułę wątkami nic niewnoszącymi do scenariusza. Niestety do tej pory odpowiedzi nie uzyskałam. W "Huśtawce" na szczęście dość szybko owe nieporozumienie zakończono. 
 
Scenariusz nie zachwycił również jeśli chodzi o zdjęcia. Z reguły monotonne, większość akcji toczy się w 3 mieszkaniach. Scena końcowa wygląda jakby wykonała ja radosna nastolatka. Mnie jednoznacznie kojarzy się z sfotoszopowanymi zdjęciami na portalach społecznościowych. Podobnie z pokazem mody - scena miała jak mniemam symbolizować chaos w sercach bohaterów. Jak dla mnie to symbolizowała pseudoartystyczna tandetę. 
 
Skoro już wiemy, co w filmie może przeszkadzać, skupmy się na zaletach. 
 
"Huśtawka" poraża prostym realizmem. Mimo takiego a nie innego scenariusza, film pokazuje życie. Bez poprawek, bez zbędnego słodzenia. Zapewne niektórzy zauważą w nim jedynie melodramat dla kobiet, które chcą wypłakać się i ponarzekać na męski ród. Tymczasem obraz Lewkowicza, owszem pokazuje łzawą historię pewnej miłości, ale nie ociera się o kicz czy sztuczność. Szczególnie początek - ukazanie Michała z kochaną, a Michała w domu, z delikatnością miny przeciwpiechotnej obrazuje smutne realia życia. 
 
Do wszystkich Panów i Pań - mimo, że pierwsze wrażenie każe nam zrzucić winę na niewiernego męża, to pragnę zwrócić waszą uwagę na postacie Karoliny, Anny oraz również jej rodziców. Wina, (choć przyznam, że wolałabym oskarżać faceta) nie jest jednoznaczna, a każdy z bohaterów dorzuca swoje trzy grosze żeby pogorszyć sytuację. 
 
Zdecydowanym obejrzeć ten film polecam przyjrzeć się głównym bohaterom. W odróżnieniu od większości hollywoodzkich produkcji, Huśtawka nie daje nam na talerzu gotowych bożyszczy powstałych przy pomocy chirurga plastycznego. Krzywe oczy, brak piersi, obwisły brzuch - nikt z nich nie jest idealny, a jednak, jak to zdarza się w życiu, pociągają innych fizycznie. Bardzo mocna moim zdaniem strona filmu, funduje nam trochę więcej realizmu niż okładki kolorowych magazynów. 
 
O muzyce pozwolę sobie nie wspomnieć - ani nie przeszkadzała, ani nie zachwyciła. Po prostu była. 
 
Komu mogę polecić ten film? Oprócz nienawidzącym mężczyzn kobietom, każdemu, kto sam miał kiedykolwiek problemy miłosne. Również osobom, którym podobało się choćby "Wszystko gra" Allena. Szowiniści i fani tzw. "męskiego kina" raczej się zanudzą 
