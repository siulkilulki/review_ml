<unique_name>
film/Dumni+i+w%C5%9Bciekli-2014-701854
<film>
Dumni i wściekli
<film_link>
http://www.filmweb.pl/film/Dumni+i+w%C5%9Bciekli-2014-701854
<film_rating>
7.3
<review_link>
http://www.filmweb.pl/reviews/Geje+i+Lesbijki+Wspieraj%C4%85+G%C3%B3rnik%C3%B3w-17068
<reviewer_mark>
10
<review>
"Pride", czyli "Dumni i wściekli" opowiada historię grupy aktywistów, gejów i lesbijek, którzy postanawiają wesprzeć strajkujących górników w 1984 roku, w Wielkiej Brytanii. Mark (Ben Schnetzer), założyciel grupy Geje i Lesbijki Wspierają Górników, inspirowany własnymi doświadczeniami postanowił pomóc wystawionej na próbę grupie robotniczej. Zbierają pieniądze i w taki sposób pomagają dotkniętym przez strajk. Tak docierają do Onllwyn, małego miasteczka w Walii. Większość mieszkańców podchodzi do przybyszów ze stolicy z rezerwą, ale z czasem przełamuje swoje uprzedzenia. To, co na początku naszpikowane było przeszkodami i problemami, okazało się największą przygodą ich życia. 
 
     Freddie Fox,  Karina Fernandez,  Joseph Gilgun,  Joshua Hill,  Dominic West,  Faye Marsay,  Jessie Cave,  Chris Overton,  Andrew Scott,  Ben Schnetzer     

 Reżyser i scenarzysta filmu, Matthew Warchus i Stephen Beresford, są debiutantami w swoim fachu, mimo to spisali się na medal. Udało im się pokazać historię o akceptacji, o pomocy niesionej innym, o tym, że nie można się poddawać i walczyć o swoje. Tło i rytm całej historii nadaje surowa polityka Margaret Thatcher. Reżyser w bardzo przystępny sposób pokazuje, z jakimi problemami zmagali się młodzi homoseksualiści. Mimo braku akceptacji i bycia na samym dole drabiny społecznej potrafili znaleźć siłę na niesienie pomocy innym oraz walkę, aby ta pomoc została przyjęta. 
 
     Joseph Gilgun,  Faye Marsay,  Paddy Considine,  Jack Baggs,  Kyle Rees,  Ben Schnetzer,  George MacKay     

 Film określany jako komediodramat, śmieszy i wyciska łzy. Możemy poznać społeczność LGBT od podszewki i zobaczyć, jak traktowani są ludzie otwarci wobec swojej orientacji oraz ci dalej ją ukrywający. Oprawiony genialną muzyką lat 80. sprawia, że sami mamy ochotę bawić się z bohaterami filmu, tańcząc przy "I want to break free", "Freedom" czy "Why?". Wszystko w tym filmie wydaje się przemyślane – stroje, fryzury, muzyka. 
 
 Scena tańca Jonathana (Dominic West), gdzie porywa ze sobą wszystkie kobiety w miasteczku, jest inspirująca i wyzwalająca także dla panów. Poznajemy historię Joe (George MacKay), który ukrywa przed bliskimi swoją orientacje seksualną, jest nieśmiały, zdystansowany i dopiero wydarzenia z Walii i Londynu pozwalają mu zrozumieć i zaakceptować siebie. Lata 80. były swego rodzaju początkiem walki homoseksualistów o swoje prawa oraz rozkwitem tej społeczności. Pobicia i prześladowania były na porządku dziennym i kiedy dosięga to Gethina (Andrew Scott), nie sposób mu nie współczuć. 
 
     Liz White,  Nia Gwynne,  Imelda Staunton     

 Aktorzy pojawiający się w "Pride" to po części plejada gwiazd angielskiego kina. Andrew Scott pokazuje totalnie inne oblicze, niż to znane z "Sherlocka". Jest nieśmiały, ostrożny i z biegiem filmu obserwujemy jego rozkwit. Partneruje mu Dominic West ("The Affair", "The Awekening"), który jest dla niego całkowitą przeciwwagą prezentując otwartość, brak zahamowań i miłość do zabawy. Na ekranie możemy też zobaczyć Billa Nighy, znanego m.in. z "Love Actually". Tutaj wciela się w zupełnie inną rolę, statecznego, starszego pana z przeszłością. Imelda Staunton ("Harry Potter: Insygnia Śmierci", "Maleficent") jest w swoim żywiole i pokazuje jak przeżywać drugą młodość bawiąc się, aż zabraknie tchu. Wisienką na torcie jest Faye Marsay ("Biała królowa"), która wciela się w rolę pewnej siebie, barwnej i zwariowanej dziewczyny. 
 
     Freddie Fox,  Dominic West,  Faye Marsay,  Imelda Staunton,  Jessie Cave     

 Film urzekł mnie w swoim wyrazie, napełnił nadzieją i był cudownym oderwaniem się od rzeczywistości. Jestem pod ogromnym wrażeniem dbałości o szczegóły oraz gry aktorskiej, która jest bez zarzutu. "Dumni i wściekli" to film o ludziach, którzy mimo prześladowań pozostają otwarci na nowe wyzwania i nie boją się kolejnych potyczek w walce o akceptacje. 
   
