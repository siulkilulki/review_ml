<unique_name>
film/Osadzony-1989-7380
<film>
Osadzony
<film_link>
http://www.filmweb.pl/film/Osadzony-1989-7380
<film_rating>
7.2
<review_link>
http://www.filmweb.pl/reviews/Od+wi%C4%99zienia+do+wi%C4%99zienia-17519
<reviewer_mark>
10
<review>
Bohaterem filmu jest Frank Leone (Sylvester Stallone) - kryminalista, który trafił do więzienia za brutalne pobicie kilku bandytów. Obecnie przebywa w zakładzie karnym o złagodzonym rygorze, gdzie zostało mu tylko sześć miesięcy odsiadki. Mężczyzna nieoczekiwanie zostaje przeniesiony do jednego z najcięższych więzień w kraju. Jego naczelnikiem jest diaboliczny Drumgoole, któremu Frank zniszczył karierę, uciekając z poprzedniego więzienia. Okrutny naczelnik zamierza zemścić się na kryminaliście, zamieniając jego życie w piekło.  
 
     Sylvester Stallone          Darlanne Fluegel,  Sylvester Stallone          John Amos,  Donald Sutherland     

Filmy o tematyce więziennej zawsze należały do moich ulubionych. Swój fenomen zawdzięczały gęstemu klimatowi oraz charyzmatycznym bohaterom, którzy nawet pomimo tego, że są zamknięci w klatce niczym zwierzęta - nie tracą optymizmu i starają się żyć pełnią życia. Historia opowiedziana w ''Osadzonym'' jest ciekawa i niezwykle intrygująca. W odróżnieniu od konkurencyjnych tego typu produkcji, utrzymanych w więziennej scenerii, akcja nie skupia się na widowiskowej próbie ucieczki, lecz na próbie wytrzymania w zakładzie karnym i stawieniu czoła okrutnemu naczelnikowi. Film nie jest z góry przewidywalny. Nigdy nie wiadomo co się stanie, ani kto stanie na drodze naszemu bohaterowi w osiągnięciu upragnionego celu - wyjścia na wolność. 
     John Amos,  Sylvester Stallone,  William Allen Young          Frank McRae,  Sylvester Stallone          Sylvester Stallone     

To co wyróżnia ''Osadzonego'' na tle konkurencyjnych thrillerów więziennych, jest wspomniany przeze mnie wcześniej gęsty klimat. Dzięki niemu film Flynna ogląda się niezwykle przyjemnie i z zaciekawieniem obserwujemy poczynania naszych bohaterów. Tym razem twórcy filmu skupili się na płaszczyźnie psychologicznej, występujących w ''Osadzonym'' postaci. Nie są one tutaj ukazane jako puste, pozbawione jakiejkolwiek osobowości postacie. Myślą, mają swoje upodobania i nie przestają pałać optymizmem, nawet mając świadomość, że zostaną w tym miejscu na zawsze. 
     Sylvester Stallone,  William Allen Young          Sylvester Stallone          John Amos,  Sylvester Stallone     

Oglądając ''Osadzonego'' nie należy zapominać o fenomenalnej ścieżce dźwiękowej, skomponowanej przez Billa Contiego. Utwory są dramatyczne i poruszające, co znacząco wpływa na odbiór filmu. Są także klimatyczne i świetnie wpasowane w film. Conti po raz kolejny z rzędu pokazał światu swój niezwykły talent. 
Kreacje aktorskie stoją na wysokim poziomie. Sylvester Stallone, choć jest jednym z moich ulubionych aktorów, bardzo często nie przykłada się do gry. W przypadku ''Osadzonego'' zrobił jednak wyjątek. Odegrana przez niego postać jest barwna i charyzmatyczna. Pozostali aktorzy także stanęli na wysokości zadania, dobrze odgrywając swoje postacie.
''Osadzony'' w reżyserii Johna Flynna to jeden z najlepszych filmów więziennych jakie kiedykolwiek widziałem. Świetna, poruszająca opowieść i barwni bohaterowie. Film polecam wszystkim fanom Sylvestra Stallone'a i wielbicielom wytrawnego kina akcji. 