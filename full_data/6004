<unique_name>
film/Wyborcze+jaja-2012-624741
<film>
Wyborcze jaja
<film_link>
http://www.filmweb.pl/film/Wyborcze+jaja-2012-624741
<film_rating>
6.0
<review_link>
http://www.filmweb.pl/reviews/Komiczna+batalia-15545
<reviewer_mark>
7
<review>
Kampania wyborcza nie jedno ma imię. Nieczyste zagrania można pokazać na tysiąc sposobów, w tym również zabawnie i z pomysłem. Jay Roach z powodzeniem połączył obie te cechy w swoim satyrycznym obrazie. Jego film na tle podobnych produkcji z ostatnich lat ("Borat", "Dyktator") nie wypada najgorzej. 
 
W tytułowych "Wyborczych jajach" konkurują ze sobą: Cam Brady oraz Marty Huggins. Ten pierwszy to kongresmen z wieloletnim stażem, który słynie z wywoływania afer wokół siebie oraz głośnych romansów. Jego przeciwnik to polityczny prawiczek, z początku naiwny figurant sponsorowany przez żądnych zysku bogaczy. W walce o głosy ludu obaj panowie sięgają po coraz to cięższą broń, aż trafiają na granicę absurdu. 
 
     Zach Galifianakis,  Sarah Baker,  Kya Haywood,  Grant Goodman   Warner Bros. Entertainment Inc.        Zach Galifianakis,  Will Ferrell   Warner Bros. Entertainment Inc.        Madison Wolfe,  Will Ferrell,  Randall D. Cunningham,  Katherine LaNasa   Warner Bros. Entertainment Inc.   

Aktorzy zagrali na miarę swoich możliwości. Już nie raz Will Ferrell oraz Zach Galifianakis rozśmieszali widzów. Jednak w przypadku aktora z greckimi korzeniami w moim odczuciu zaczyna robić się monotonnie. Zach wygląda, jakby nigdy nie wyszedł z roli Alana z "Kac Vegas". To już kolejny film z rzędu, w którym słyszymy niczym echo ten cieniuteńki głosik, a filmowy Marty vel Alan zniewieściale przechadza się po mieście z pieskami u boku. Pozytywną różnicą jest to, że tym razem dorobił się pulchnej żony (Sarah Baker) i dwóch zaniedbanych synów. Nie muszę chyba nikogo przekonywać, że interakcje pomiędzy członkami rodziny Hugginsów rozbawiają do łez. 
 
Idąc dalej, jako menedżer kampanii Martiego dosyć przeciętnie wypadł Dylan McDermott, tak samo Katherine LaNasa jako żona Cama. Spośród postaci epizodycznych, które nadają kolorytu tej produkcji, wyróżniłbym sprzątaczkę Yao (Karen Maruyama) imitującą zagraniczny akcent na polecenie staroświeckiego gospodarza. Wielkim plusem "Wyborczych jaj" są zdjęcia i różnorodne lokacje, które w głównej mierze tworzą klimat tego filmu.  Historia kampanii jest ukazywana z wielu perspektyw m.in. poprzez transmisję telewizyjną. Kolejnym atutem, tym razem fabularnym tego obrazu jest karykaturalne przedstawienie polityki oraz manipulacji jakiej dopuszczają się kandydaci. Niestety nie brakuje wulgarnych i prostych żartów, które zaniżają ocenę tego filmu.  
 
Pomimo niewątpliwych zalet nie jest to dzieło kinematografii. Nie mniej Jay Roach nie pozwolił mi ani na chwilę zasnąć przed telewizorem. Warto więc rozsiąść się wygodnie i z uśmiechem obejrzeć "Wyborcze jaja", a potem z ciekawości porównać je do rzeczywistości. Znajdziemy (także u nas w Polsce) wiele zbieżności.