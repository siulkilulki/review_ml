<unique_name>
film/B%C3%B3g+nie+umar%C5%82-2014-684049
<film>
Bóg nie umarł
<film_link>
http://www.filmweb.pl/film/B%C3%B3g+nie+umar%C5%82-2014-684049
<film_rating>
6.5
<review_link>
http://www.filmweb.pl/reviews/B%C3%B3g+nie+umar%C5%82%2C+ale+czy+%C5%BCy%C4%87+musi-17166
<reviewer_mark>
6
<review>
Zaogniający się konflikt między ateistami i wierzącymi z forów internetowych przeniósł się na salę amerykańskiego uniwersytetu, a także sale kinowe. Film Harolda Cronka nie uspokaja tych nastrojów, będąc oskarżanym o tendencyjność i chrześcijańską sztampowość, na której miał być zbudowany. 
 
Głównym bohaterem jest student pierwszego roku, grany przez Shane Harpera, który staje do konfrontacji z wykładowcą filozofii na temat możności dowiedzenia istnienia Boga. Równolegle do tej historii poznajemy losy innych bohaterów - młodej muzułmanki po kryjomu poznającej wiarę katolicką, pastora goszczącego czarnoskórego misjonarza i zagorzałej lewicowej publicystki, która dowiaduje się, że ma raka. Bohaterowie poboczni szukają w Panu ukojenia i wsparcia. 
 
Brzmi sztampowo. Uważam jednak, że z tego schematu zostajemy wyłamani wraz z wkroczeniem do sali wykładowej profesora Radissona (przyzwoity Kevin Sorbo). Główna postać przeciwstawia się swojemu nauczycielowi, zagorzałemu ateiście. Nie zamierza on jednak przekonać swoich kolegów - pełniących rolę ławy przysięgłych w tym sporze - wyznaniami wiary lub relacjami cudów, że nie da się dowieść nieistnienia Boga. Mamy do czynienia z rzeczową dyskusją, czerpiącą argumenty z prac naukowych i teorii uznanych naukowców. Jedyny mankament mogą stanowić zbyt profesjonalne prezentacje, którymi się posługuje uczeń - nadaje to tym scenom pewną sztuczność. Nie upatrywałbym się jednak w nich religijnej propagandy, tak samo jak w tezie, której broni student. Twierdzi, że nie można stwierdzić, że Boga nie ma. 
 
Nie mamy więc do czynienia z zaborczą walką o wiarę innych. Josh chce, by jego religia była szanowana, a nie otwarcie wyśmiewana. Szczególnie w towarzystwie mocno zlaicyzowanym, które w wielu przypadkach nigdy nawet nie było w Kościele. Ci bardziej butni mogliby nawet powiedzieć, że spotykamy się tu z obroną typowo lewicowego światopoglądu, mówiącego o szacunku i zrozumieniu.  
 
Obraz niestety nie utrzymuje swojego poziomu, gdy przychodzi nam się poznać z pozostałymi historiami, które stanowią bardzo znaczącą część filmu. Pozostałe historie nie zachowały oryginalności i dowodzą nam na podstawie prostych obrazów, że z Bogiem jest lepiej. Po prostu. Słabość tych fragmentów dodatkowo uwypukla bardzo kiepską muzykę i nieporadność w pracy kamery. 
 
Film z pewnością znajduje większe uznanie u osób wierzących, które doceniają heroiczną postawę bohatera w trwaniu w swojej wierze. Myślę, że jednak przy braku uprzedzeń może być to film, w którym dostrzeże się dobry pomysł, jednak tylko częściowo w taki sposób zrealizowany. 