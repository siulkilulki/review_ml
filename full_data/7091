<unique_name>
film/Zagadka+zbrodni-2003-126171
<film>
Zagadka zbrodni
<film_link>
http://www.filmweb.pl/film/Zagadka+zbrodni-2003-126171
<film_rating>
7.7
<review_link>
http://www.filmweb.pl/reviews/Zagadka+zbrodni-1390
<reviewer_mark>
8
<review>
Thriller o seryjnym mordercy to jeden z najbardziej wyeksploatowanych gatunków. Wydaje się, że nic już nie jest w stanie wytrawnego widza zaskoczyć. Na pierwszy rzut oka i "Salinui chueok" takie jest. Wyświechtana fabuła nie zapowiadała nic szczególnego. Właściwie mogłaby pasować do wielu innych filmów. Jednak jest to bardzo mylące i krzywdzące dla Joon Ho-Bonga wrażenie. Wyreżyserował bowiem dzieło wymykające się schematom. 
 
Z bardziej znanych filmów "Salinui chueok" bliżej "Obietnicy" Penna i dla mnie jest to film zdecydowanie lepszy. Tutaj bowiem w mniejszym stopniu chodzi o to, by pokazać efektowne łapanie zabójcy, ważniejsze jest ukazanie toku postępowania policji, relacji pomiędzy tropiącymi. 
 
Nie ma tu porywających scen akcji, choć nie można zarzucić obrazowi braku tempa (np. scena "gonitwy" sprawia miłe wrażenie). Jest za to wyraźnie i ciekawie zarysowany mechanizm rozwiązywania spraw poprzez miejscową policją i "ścierania" się tegoż z zasadami młodego inspektora. Choć sam pomysł fabularny wydaje się być "kalką kalki", opiera się na prawdziwych wydarzeniach. Zresztą w kilku miejscach pojawiają się także wątki o ówczesnych ruchach militarnych kraju. Nie wiem na ile film "dodaje" życiu, ale wszystko wypada wiarygodnie. Warto także dodać, że oglądając nie zwróciłem uwagi na żadną głupotę, nielogiczność czy naciąganie... Niestety nic więcej nie mogę chwalić, bo byłyby to elementy zbyt istotne dla fabuły i odbierałyby przyjemność z oglądania. 
 
Tym samym moja ocena w czasie trwania obrazu zmieniła się diametralnie. Z minuty na minutę "Salinui chueok" stawał się coraz lepszy, a historia bardziej intrygująca. Co więcej, także finał nie rozczarował? Nie wiem, czy można było lepiej zakończyć ten film, w bardziej naturalny i w nie do końca przewidywalny sposób. Widać zdarzają się jeszcze wartościowe filmy z "przegranego" wydawałoby się gatunku. 
